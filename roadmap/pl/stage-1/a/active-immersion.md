---
title: "Aktywna Immersja"
roadmapTitle: "Aktywna Immersja"
sort: 1
---

Jak mówiliśmy już w [Etapie 0][stage-0-overview], aktywna immersja bez dwóch zdań jest najważniejszą częścią nauki języka.

Podczas aktywnej immersji skupisz się w pełni na treściach, które oglądasz, czytasz lub słuchasz. To intensywne skupienie daje sygnał twojemu mózgowi, żeby zaczął zwracać uwagę na język.

W następnym etapie (Etap 2) będziesz oglądał autentyczne treści bez tłumaczeń na twój język ojczysty. Może to okazać się wyzwaniem z dwóch powodów:

1. Masz zwyczaj oglądania jedynie polskich treści (włączając w to treści z polskimi napisami czy dubbingiem).
2. Oglądanie treści w języku obcym wymaga zaakceptowania niezrozumienia.

### Zmiana Nawyków

W codziennym życiu jemy, oddychamy, żyjemy i sprawiamy sobie przyjemność oglądaniem treści w języku ojczystym. Dorastaliśmy jedynie z polskimi treściami, a więc są one dla nas najbardziej naturalne. Większość osób nie jest przyzwyczajona do treści, których nie rozumieją. Zwłaszcza treści w obcych językach.

Nauka poprzez immersję oznacza spędzanie czasu właśnie z takim typem treści i początkowo nie jest przyjemnie.

Dopiero po setkach godzin słuchania, oglądania i czytania, twój mózg zacznie orientować się w tym nowym języku. Im więcej jesteś w kontakcie z językiem, tym szybciej będziesz robić postępy. Aby zgromadzić ten czas, musisz zmniejszyć czas spędzany z treściami w języku ojczystym, tak aby stworzyć czas na treści w języku obcym.

**Na początku spróbuj poświęcać aktywnej imersji przynajmniej 30 min dziennie.**

W tej fazie powinieneś zapoznać się z dostępnymi treściami wideo w swoim języku docelowym. Przeglądaj różne rodzaje mediów: kreskówki, anime, seriale, dramaty, filmy itd. Rozejrzyj się. Wypróbuj różne gatunki i zapoznaj się z nimi. Jeśli znajdziesz jakiegoś reżysera, scenarzystę lub aktora, którego chcesz oglądać więcej, zapoznaj się z jego istniejącą już twórczością.

Wypróbuj treści, których nigdy nie oglądałeś po polsku. Eksploruj kulturę. Być może niektóre treści specyficzne dla tej kultury mile cię zaskoczą.

Zrób listę ulubionych treści. W Etapie 2 zaczniesz naukę bezpośrednio z materiału przeznaczonego do immersji z tej właśnie listy.

Porady, które pomogą ci zacząć:
* Utwórz drugie konto na YouTube. Wykorzystaj algorytm rekomendacji YouTube.
* Oglądaj z polskimi napisami, co pomoże ci w dobrej zabawie podczas immersji, dzięki czemu szybciej zbudujesz nowy nawyk.

### Tolerancja niejasności
Jeśli nie przeczytałeś jeszcze artykułu [tolerancja niejasności][stage-0-tolerating-ambiguity], ZATRZYMAJ SIĘ i przeczytaj go przed przeczytaniem reszty tego artykułu.

Jednym z najtrudniejszych elementów nauki nowego języka jest brak zrozumienia w tym języku. To niezrozumienie może spowodować, że poczujesz się głupio, będziesz sfrustrowany lub zdeprymowany. Nie pozwól, aby to cię zniechęciło. Jest to naturalna część procesu, przez który przechodzą wszyscy.

Te negatywne emocje uniemożliwiają mózgowi naukę języka. Zjawisko to nazywa się hipotezą filtru oddziaływania.<sup>[1](#Przypis-1)</sup> Ważne jest, aby sprawić, żeby te emocje nie powstrzymały cię przed dobrą zabawą podczas immersji.

Nie można pominąć tego etapu nauki. Przejście przez niejasność jest nieodłączną częścią procesu, podczas którego nabywasz język, a więc nie martw się. Przypomnij sobie, że jest to tylko tymczasowe i że _uda ci się_ przez to przebrnąć.

![Pies Jake](images/jake-the-dog.jpg)

Pod koniec Etapu 1 będziesz wiedzieć jak akceptować to, że nie rozumiesz.

### Jak Zaakceptować Niejasność

Na początku używanie napisów w języku ojczystym bywa pomocne, ponieważ pozwala ci rozumieć i uniknąć frustracji. Oglądanie z napisami w języku ojczystym nie pomaga bezpośrednio w nauce, ale pomaga w zbudowaniu nawyku bycia w kontakcie z językiem i gromadzi zasób treści, które możesz obejrzeć później. Powinieneś przestać używać polskich napisów, gdy tylko poczujesz się wygodnie z codziennymi nawykami, które opisaliśmy w Etapie 1A.

Po usunięciu tych napisów ciężej ci będzie rozumieć wątki serialów, dlatego będziesz musiał zaakceptować to, że nie rozumiesz i zwykle nie wiesz, co się dzieje. Oto kilka rzeczy, które mogą pomóc ci zbudować tolerancję niejasności:

### Ogranicz używanie napisów w języku ojczystym

Narzędzie [Nauka języków z Netflix][llwn] można skonfigurować tak, aby rozmyło napisy w języku ojczystym. W ten sposób nie widzisz tłumaczenia, chyba że naprawdę go potrzebujesz.

![Niewyraźne LLWN](images/llwn-blurred-sub.png)

Spróbuj zmniejszyć ilość polskich napisów, których używasz. Na przykład spójrz tylko na dziesięć tłumaczeń w 30-minutowym odcinku serialu. Zmniejszaj tę ilość, dopóki nie obejrzysz całego odcinka bez sprawdzania tłumaczeń.

### Oglądanie czegoś więcej niż jeden raz

Wszyscy mamy nasze ulubione seriale, w których znamy fabułę, postacie i dialog na pamięć. Netflix ma wiele z tych seriali w różnych językach. Na przykład Pokemony można oglądać w 15 różnych językach. Spróbuj obejrzeć je w swoim języku docelowym. Znasz już te seriale tak dobrze, że możesz je aktywnie oglądać, nawet nie rozumiejąc przy tym żadnych słów. Pozwala to skupić się na języku, a nie próbować śledzić fabułę.

### Oglądaj Łatwiejsze Seriale
Bajki dla dzieci i sitcomy zazwyczaj dają o wiele więcej kontekstu wizualnego, niż seriale skierowane do starszej widowni. Może ci to pomóc zrozumieć wątek, nawet jeśli nie rozumiesz słów.

Może to być również okazja do oglądania ważnych z kulturowego punktu widzenia seriali. Są to rzeczy, do których ludzie nawiązują w innych mediach, i codziennym życiu. Szybka konsultacja Google powie ci, jakie seriale oglądali ludzie z danego kraju w twoim wieku.

Porada: Nie zmuszaj się do oglądania bajek dla dzieci, jeżeli ich nie lubisz. Dobra zabawa jest ważniejsza od tego, ile rozumiesz.

### Zrób z tego grę

Aby być zaangażowanym w niezrozumiałe treści, możesz stworzyć dla siebie mini-gry:
1. Skup się na dźwiękach.

    Spróbuj skupić się na dźwiękach języka, a nie na znaczeniu. W Etapie 1B: Fonologia, dowiesz się, że twój język docelowy posiada dźwięki, których jeszcze nie słyszysz. Spróbuj znaleźć te dźwięki. <br><br>
2. Słuchaj słów.

    Spróbuj określić, gdzie kończy się jedno słowo, a gdzie zaczyna się inne. Zrób notatki mentalne o tym, jak to brzmi, kiedy dwa słowa o siebie zahaczają. <br><br>
3. Szukaj znanych słów

    Kiedy uczysz się słów, szukaj tych słów podczas immersji. Zobacz ile znanych słów uda ci się wyłapać.

<br><br>
### Przypisy:

<a name="footnote-1">1</a>: [Affective Filter Hypothesis, Wikipedia](https://en.wikipedia.org/wiki/Input_hypothesis#Affective_filter_hypothesis)

[stage-0-overview]: /roadmap/stage-0/overview
[stage-0-tolerating-ambiguity]: /roadmap/stage-0/b/tolerate-ambiguity
[llwn]: https://languagelearningwithnetflix.com/
