---
title: "Najlepsze podejście do MWP"
roadmapTitle: "Najlepsze podejście do MWP"
sort: 2
---

### Stworzenie nawyku

Celem MWP jest zbudowanie pamięci długotrwałej. MWP wspomaga twoją naukę TYLKO wtedy kiedy używasz go konsekwentnie. Najważniejsze jest to, aby **codziennie powtarzać słowa, których się nauczyłeś!**</strong>

Istnieją dwa zasadniczo różne podejścia korzystania z MWP.

Dla większości osób najłatwiej jest wejść w nawyk konsekwentnego przeglądania fiszek, robiąc to zawsze o tej samej porze dnia. Może to być pierwsza czynność, którą wykonujesz po obudzeniu się, lub jakakolwiek inna część dnia.

Dla niektórych najlepiej działa przeglądanie fiszek w różnych wolnych chwilach dnia. Traktowanie swoich fiszek jak gierkę na komórce. W skład wolnych chwil nadających się pod przejrzenie fiszek wchodzi czekania aż woda ugotuje się w czajniku lub stanie w kolejce sklepowej. Takie podejście pozwala na robienie dobrego pożytku z każdej wolnej minuty.

Poeksperymentuj i znajdź podejście, właściwe dla ciebie i twoich potrzeb.

### Przeglądanie Fiszek

Najważniejsze jest codzienne korzystanie z fiszek. Są ku temu dwie przyczyny.

#### Zapominanie
Jak już wyjaśniliśmy w etapie [0: Aktywna Nauka][stage-0-active-study], MWP pokazuje karty, które wkrótce zapomnisz. Jeśli nie powtórzyć ich na czas, zapomnisz o wiele więcej kart i będziesz musiał spędzić więcej czasu na ponownym uczeniu się zapomnianego materiału.

#### Zaległości w MWP
Drugim powodem jest to, co nazywamy, „Zaległościami w MWP”: przeglądy, których nie zrobisz jednego dnia przejdą na następny dzień. Jeśli pominiesz dzisiejsze powtórki, będziesz miał ich dwa razy więcej jutro.

Staje się to przytłaczające bardzo szybko. Zaległości w MWP to najczęstsza przyczyna, przez którą ludzie rezygnują z robienia MWP. Aby upewnić się, że tak się nie stanie, staraj się zawsze skończyć swoje powtórki.

Jeśli masz mało czasu, zmniejsz liczbę nowych kart, abyś mógł skupić się na powtórkach. Nie dodawania nowych kart nie przynosi żadnych negatywnych konsekwencji.

### Nowe karty

Większość MWP pozwala dostosować liczbę nowych kart do nauki każdego dnia. Jak zrobić to w Anki wyjaśniliśmy w [1A Jak skonfigurować Anki][stage-1a-anki-setup].

Domyślnie Anki będzie mieszać nowe karty z kartami do powtórki, ale możliwe jest również nauczenie się nowych kart przed lub po powtórkach. Możesz spersonalizować to ustawienie w zakładce "Planowanie" w Preferencjach. Poeksperymentuj ze wszystkimi trzema ustawieniami, aby znaleźć te najlepsze dla ciebie.

#### Nie ucz się zbyt wielu nowych kart!

Nie możesz wybrać, ile powtórek będziesz miał każdego dnia; MWP pokazuje wszystkie karty, które możesz wkrótce zapomnieć. Możesz za to wpłynąć na liczbę _przyszłych_ recenzji, zmieniając liczbę nowych kart.

Uczenie się zbyt wielu nowych kart dziennie jest najczęstszym błędem popełnianym przez początkujących w MWP. Prowadzi to do niemożliwej do opanowania liczby powtórek, co zabiera czas, który można spędzić na immersji i prowadzi do wypalenia (tj. rezygnacji z MWP).

Ta pułapka jest tak często spotykana, ponieważ dopiero po jakiś dwóch tygodniach liczba nowych kart zacznie wpływać na liczbę powtórek. To opóźnienie powoduje, że ludzie lekceważą powtórki.

Możesz oszacować liczbę powtórek dziennie, mnożąc swoje nowe karty przez siedem. Na przykład, jeśli nauczysz się 10 nowych kart dziennie, możesz oczekiwać 70 powtórek dziennie za dwa tygodnie.

Kiedy zaczynamy, najlepiej zaczynać od małej liczby, aby upewnić się, że nie ulegnie się przytłoczeniu podczas budowania dziennego nawyku codziennego używania MWP. Zacznij od pięciu nowych kart dziennie i powoli zwiększaj ich ilość w zależności od tego, co na dany moment ci pasuje. Systematyczność jest o wiele ważniejsza niż ilość. Jeśli możesz systematycznie uczyć się 10 nowych kart każdego dnia, przekroczysz 1000 kart w ciągu mniej niż trzech miesięcy.

Pamiętaj, że aktywna nauka jest mniej ważna niż immersja. Spędzanie zbyt wiele czasu na MWP oznacza zmniejszenie czasu immersji.

### Ocenianie Kart

Podczas oceniania kart nie bądź perfekcjonistą. Nie staraj się zbyt mocno, zrozumieć ich dokładne znaczenie. Ogólne zrozumienie spokojnie wystarczy.

Jeśli uważasz, że rozpoznajesz i rozumiesz dane słowo w kontekście, wciśnij "dobrze". Jeśli nie, to wybierz opcję „powtórz”, aby wcześniej zobaczyć kartę. Jak wspomnieliśmy w [1A Jak skonfigurować Anki][stage-1a-anki-setup], nie używaj przycisków "łatwe" i "trudne". Będą miały zły wpływ na twój postęp.

![](images/anki-buttons.png)

Jeśli popełnisz błąd, ale naprawdę znasz to słowo, możesz ocenić kartę przyciskiem "dobrze". Jeśli okaże się, że tak naprawdę zapomniałeś jej znaczenia, następnym razem będzie bardziej oczywiste, że trzeba wcisnąć "powtórz".

Nie bój się przyciska "powtórz". To nie jest szkoła. Celem nie jest dostane jak najwyższej oceny. Zapomnienie słowa nie jest porażką.

Algorytm Anki nie jest zaprojektowany tak, abyś zapamiętał nie 100%, a 90% wszystkich fiszek. Jeśli zapomniałeś kartę, to oznacza to, że albo dostałeś to słowo za późno albo że nie byłeś jeszcze na nie gotów. Oba przypadki są całkowicie normalne, wg. algorytmu Anki powinieneś zapomnieć jedną kartę na dziesięć.

Jeżeli nigdy nie zapominasz żadnego znaczenia, najprawdopodobniej widzisz te karty zbyt często. Wiemy, że zdaje się to być nieintuicyjne, ale cały proces nauki będzie bardziej efektywny, jeśli na każdej sesji nie uda ci się dobrze odpowiedzieć na kilka kart.

#### Usuwanie i zawieszanie kart

Jeśli będziesz raz za razem stale zawalał jakąś konkretną fiszkę, to Anki zaznaczy ją jako “pijawkę” i usunie ją z twoich powtórek.

Pamiętaj, że aktywna nauka ma wspierać i przyspieszać proces nabywania języka. Twój mózg będzie „gotowy” na niektóre słowa i wyrażenia, a na inne nie. Jeśli karta stanie się "pijawką", to znaczy, że twój mózg nie jest gotowy do jej zapamiętania i że nie jest ona warta wysiłku. Kiedyś znowu zobaczysz to słowo i nauczysz się go, kiedy będziesz gotowy.

Tworzenie kart oznacza zgadywanie, na co jesteś gotów. Spodziewaj się, że czasami nie uda ci się tego zgadnąć.

Jeżeli chcesz usunąć jakąś fiszkę, z jakiejkolwiek przyczyny, to śmiało. Nie lubisz jej? Usuń ją. Czy jej idea jest niejednoznaczna lub niejasna? Usuń ją. Jej słowo po prostu nie wchodzi ci do głowy? Usuń ją.

Możesz usunąć kartę, czyli całkowicie wymazać ją z talii, albo możesz ją zawiesić, co wyciąga ją z obrotu, ale zostawia ją w pamięci Anki. Zalecamy zawieszać karty, ponieważ dzięki temu możesz ponownie umieścić ją w obrocie, gdy będziesz gotowy do jej nauki.

#### Zaległości

Jeśli przegapisz kilka dni, i zobaczysz przed sobą przytłaczający stos zaległych powtórzeń, zniechęcających cię od nawet myślenia o Anki, to pamiętaj, że najważniejsze jest po prostu zatamowanie krwawienia.

Poniosłeś już obrażenia: wszystkie karty, które się nazbierały, najprawdopodobniej zostały _ już_ zapomniane. Nazwijmy je kartami "przestarzałymi".

Tymczasem wszystkie karty, które zdaniem Anki wkrótce zapomnisz, zostaną zaplanowane do powtórki. Nazwijmy je kartami "świeżymi".

Teraz masz kolejkę złożoną z dwóch rodzajów kart: nowych kart, które prawdopodobnie wkrótce zapomnisz i przestarzałych kart, które już zapomniałeś.

Problem polega na tym, że Anki nie traktuje priorytetowo nowych kart. Postępując zgodnie z priorytetami Anki, i nie dokańczając przy tym powtórek, spędzisz czas na nauce przestarzałych kart, zapominając przy tym świeże karty.

Innymi słowy, jeśli priorytetowo potraktujesz powtórzenie zapomnianych słów, to w końcu zapomnisz jeszcze więcej słów.

Rozwiązanie polega na tymczasowym wyjęciu przestarzałych kart z rotacji, a następnie na powolnym dodawaniu ich ponownie, po pełnym powtórzeniu wszystkich świeżych kart na ten dzień.

Aby to zrobić, utwórz nową talię o nazwie „Zaległości” i przenieś wszystkie karty, które czekają na powtórkę do tej nowej talii.

Następnie, każdego dnia:
1. Zrób powtórki w głównej talii.
1. Wybierz małą, możliwą do przejrzenia liczbę kart z zaległej talii i przenieś je do głównej talii.
1. Przejrzyj te karty.

Teraz te karty są znowu w normalnej rotacji.

Wyczyszczenie talii Zaległości może zająć kilka tygodni, ale w międzyczasie nie zapomnisz nowych słów.

[stage-0-active-study]: /roadmap/stage-0/c/Aktywna Nauka
[stage-1a-anki-setup]: /roadmap/stage-1/a/anki-setup
