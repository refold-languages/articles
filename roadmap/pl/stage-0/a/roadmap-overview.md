---
title: "Przegląd: Plan Działania Refold"
roadmapTitle: "Plan Działania Refold"
sort: 2
---

Zanim przejdziemy do nauki języka, szybko zerknijmy, nad czym będziemy pracować na każdym etapie.

Istnieją 4 etapy osiągania płynności językowej:
* Budowanie fundamentów
* Rozwinięcie zrozumienia
* Nauczenie się mówić
* Szlifowanie swoich umiejętności, aż do mistrzostwa

### Etap 1: Zbuduj fundamenty

Główna przewaga, jaką mamy w stosunku do uczących się dzieci, polega na tym, że możemy myśleć strategicznie, uczyć się i korzystać z narzędzi.

W etapie 1 użyjesz tradycyjnych narzędzi do nauki języka, takich jak fiszki, listy słówek i przewodniki gramatyki, ALE użyjesz ich inaczej.

Zamiast posługiwać się tymi narzędziami, aby nauczyć się mówić używaj ich TYLKO do zrozumienia języka. Będziesz uczył się tylko w jednym kierunku: od języka docelowego do twojego języka ojczystego. Nie będziesz próbował mówić ani pisać (a.k.a. produkować język).

Jednocześnie zaczniesz immersję w mediach języka, którego się uczysz (a.k.a. “wkład językowy”).

Słownictwo i gramatyka, których się nauczysz, natychmiast sprawią, że twoja immersja będzie bardziej zrozumiała. Kiedy twój mózg widzi słowo i rozumie je podczas immersji, zaczynasz rozwijać instynkt, dzięki któremu wiesz jak używać tego słowa.

Możesz pomyśleć o tym procesie jako o budowie małej maszyny w głowie, która przekształca niezrozumiały język obcy w czyste znaczenie (Także znane jako Język Mentalny, Ang. „mentalese”). Połączenie świadomej nauki i immersji daje twojemu mózgowi wszystkie narzędzia, których potrzebuje, żeby zbudować tę maszynę.

### Etap 2: Rozwiń Zrozumienie

Kluczem do szybkiego rozwinięcia zrozumienia jest zawężenie swojego punktu skupienia. Zamiast wybierać losowo seriale telewizyjne lub uczyć się z przypadkowych list słownictwa, wybierzesz treści immersji, które są dla ciebie najbardziej zrozumiałe i nauczysz się słownictwa w tego typu treściach.

W etapie 2 skupisz swoją świadomą naukę na immersji. Skupiając swoją naukę na tym, co potrzebujesz rozumieć, tworzysz pętlę zwrotną i, przyspieszasz swoje nabywanie języka.

Zacznij od bardziej zrozumiałych mediów, a następnie rozwijaj swoje zrozumienie, dopóki nie będziesz mógł zrozumieć treści dla dorosłych native speakerów twojego języka docelowego. Zaczynając od łatwiejszych mediów, możesz zbudować solidne podstawy zrozumienia i cieszyć się mediami, z którymi ćwiczysz immersję.

Kiedy osiągniesz przyzwoity poziom zrozumienia, ograniczysz swoją uwagę i opanujesz mały podzbiór języka. Gdy będziesz miał niemal idealne zrozumienie tego małego podzbioru, będziesz gotowy do zaczęcia mówienia.

### Etap 3: Naucz się mówić

Jeśli kiedykolwiek próbowałeś nauczyć się drugiego języka, wiesz, że mówienie językiem nauczanym w ramach "nauki" jest wyczerpujące, podczas gdy mówienie w twoim języku ojczystym jest prawie bezwysiłkowe.

Jednym z najfajniejszych elementów nabywania języka jest moment, w którym mózg zaczyna naturalnie produkować język. W pewnym momencie, gdy otrzymasz wystarczająco zrozumiałego wkładu językowego, mała maszyna w twojej głowie zaczyna pracować na oba kierunki. Twój język docelowy zacznie się z ciebie wylewać.

Dojście do tego momentu oznacza, że jesteś gotowy do produkowania języka. Spędziłeś cały ten czas tworząc pulę utajonych zdolności poprzez wkład językowy. Następnym krokiem jest przekształcenie tej zdolności utajonej w zdolność produkowania języka.

W etapie 3 celowo znajdziesz się w sytuacjach, które zmuszą cię do produkcji języka: pisania, a następnie mówienia. Wystawianie się na takie sytuacje sprawia, że twój mózg przeszukuje pulę nabytego języka, i sprawi, że znalezione tym sposobem słowa będą dla ciebie dostępne podczas produkcji języka.

Czasami mózg nie będzie w stanie znaleźć właściwych słów. Te momenty pokazują, gdzie jeszcze nie zdobyłeś niezbędnego języka. Uzbrojony w tę wiedzę, możesz wycelować swoją immersję i wypełnić luki. Ta pętla produkcji/wkładu pozwala szybko osiągnąć podstawową płynność językową.

### Etap 4: Szlifowanie umiejętności, aż do mistrzostwa

Do tego momentu nabędziesz język na poziomie B2 i będziesz w stanie komfortowo rozumieć i komunikować się.<sup>[1](#przypis-1)</sup>

Jeśli chcesz wyjść poza poziom B2, powtórz etapy 2 & 3 z większą ilością sfer języka. Z każdym powtórzeniem, proces staje się łatwiejszy. Wkrótce, będziesz na poziomie C1, C2 lub na poziomie płynności native speakera.

### Rozpoczęcie jest połową bitwy

Druga połowa to kontynuacja.

Uczenie się języka wymaga czasu, ale nie jest skomplikowane. Wyzwanie związane z nauką języków obcych nie jest jak nauka rachunku różniczkowego. Bardziej przypomina to zrzucanie zbędnej wagi. Nie ma tu żadnego trudnego elementu, ale musisz być konsekwentny w wysiłkach podejmowanych w ciągu miesięcy i lat.

Reszta etapu 0 skupi się na pomocy w przyjęciu sposobu myślenia i nawyków, które pozwolą na osiągnięcie tej spójności.

<br><br>
### Przypisy:

* <a name="footnote-1"></a>: B2 jest odniesieniem do europejskiej ramy dla poziomów językowych. [CEFR, Wikipedia](https://en.wikipedia.org/wiki/Common_European_Framework_of_Reference_for_Languages#Common_reference_levels)

