---
title: "Tolerancja niejasności"
roadmapTitle: "Tolerancja niejasności"
sort: 2
---

Tradycyjne podejście do nauki, z którym wszyscy zapoznaliśmy się w szkole, wychodzi z założenia, że powinniśmy dążyć ku perfekcji. Kiedy dzieci dostają ocenę niższą niż maksymalna, są karane naganą od nauczyciela lub od rodziców. Ta mentalność sprawia, że unikamy sytuacji, które są poza naszą strefą komfortu, lub w których nie czujemy się kompetentni.

Doświadczenie braku zrozumienia języka obcego jest żenujące. Napotykając treści, których nie rozumiemy, często czujemy się głupi i nie chce nam się już niczego uczyć. Te negatywne emocje zabijają motywacje i niszczą proces chłonięcia języka. Zjawisko to nazywane jest "Hipotezą Aktywnego Filtra" (Ang. Active Filter Hypothesis).<sup>[1](#footnote-1)</sup>

Szkolna edukacja językowa próbuje pozbyć się tego problemu, chroniąc nas od prawdziwego języka. Uczniowie są zachęcani do budowania umiejętności, i niedotykania “prawdziwego” języka, tak aby nie czuli frustracji związanej z brakiem rozumienia.

**Metoda budowania umiejętności NIE POMOŻE CI w nabyciu języka.**

Czekanie na przypływ pewności siebie nie ma sensu. Aby lepiej wyjaśnić dlaczego tak jest użyjemy przykładu umiejętności pływania. Nikt nigdy nie nauczył się pływać, ucząc się o pływaniu. Żadna ilość wiedzy teoretycznej nie pomoże ci utrzymać się na wodzie. Jeżeli naprawdę chcesz nauczyć się pływać, to zacznij od wskoczenia do basenu.

To samo tyczy się też języka. Uczenie się gramatyki i słownictwa nigdy nie przygotuje cię na prawdziwy język. Prawdziwi ludzie burczą pod nosem, używają slangu i mówią szybko. Jeżeli chcesz ich zrozumieć, to musisz po prostu wskoczyć w nasz metaforyczny basen i zacząć słuchać.

Czasami po takim skoku, może ci się wydawać, że toniesz w oceanie niezrozumienia. Najtrudniejszą częścią nauki języka jest zaakceptowanie niezrozumienia i pogodzenie się z tym, że nic nie wiesz.

### Zbudowanie Tolerancji Niezrozumienia
Na początku, przestań nazywać się głupim. Przestań powtarzać, że nigdy czegoś nie zrozumiesz. To, że teraz czegoś nie rozumiesz, wcale nie znaczy, że nigdy tego zrozumiesz. Im częściej będziesz się krytykować, tym trudniej będzie ci się czegoś nauczyć.

Zmieńmy nieco naszą perspektywę. Nasz problem polega nie na tym, że nie rozumiemy języka, a na tym, że nie jesteśmy w stanie zaakceptować tego, że są rzeczy, których nie rozumiemy. Nie martw się, nie musisz zawsze wszystkiego rozumieć. Nie rozumienie jest naturalną i niezbędną częścią procesu. Pogódź się z nim.

Nie sprawdzaj każdego słowa w słowniku. Kiedy napotykamy niejasność i niezrozumienie, wiele z nas ma ochotę sprawdzić każde nowe słowo. Musimy jednak oprzeć się tej pokusie. Często przerywanie immersji sprawia, że trudniej jest chłonąć język.

Zwolnij. Nie jesteś jeszcze przyzwyczajony do braku zrozumienia. Czasami może nawet boli cię od tego głowa. Daj sobie czas na zbudowanie wytrzymałości. Zanim się obejrzysz, będziesz bez problemu oglądał filmy seriale.

Ciesz się swoimi zwycięstwami. Czasami usłyszysz nowy dźwięk lub nowe słowo. Czasami zrozumiesz całe zdanie. Ciesz się tymi momentami.

I pamiętaj, najważniejsza jest dobra zabawa.

<br><br>
### Przypisy:

<a name="footnote-1">1</a>: [Affective Filter Hypothesis, Wikipedia](https://en.wikipedia.org/wiki/Input_hypothesis#Affective_filter_hypothesis)
