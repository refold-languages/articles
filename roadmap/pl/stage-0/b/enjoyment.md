---
title: "Ciesz się Językiem"
roadmapTitle: "Ciesz się Językiem"
sort: 1
---

Znane aplikacje do nauki języka takie jak Duolingo lub Babbel starają się sprawić, aby proces nauki języka był rozrywką przypominającą grę. Niestety, w tego typu aplikacjach _j sam w sobie język _ nie jest już częścią tej rozrywki.

Czerpanie rozrywki z języka docelowego jest jedynym sposobem nabycia tego języka. Jeżeli naprawdę nienawidzisz treści, z którymi przeprowadzasz immersję, to twój mózg nigdy nie zacznie chłonąć język.

**Czerpanie radości immersji jest NAJWAŻNIEJSZĄ częścią nabywania języka.**

Ta radość pomaga na dwa sposoby.

### Rozrywka motywuje lepiej niż praca

Wiele osób poddaje się i przestaje uczyć się języka, ponieważ męczą się pracą wymaganą do osiągnięcia płynności. Jeżeli jednak potrafisz dobrze się bawić podczas nauki języka, to nauka ta przestanie wydawać ci się pracą.

Kiedy immersja sprawia ci radość, to zawsze będziesz chciał do niej wracać. Radość sprawia, że chcemy spędzać więcej czasu z językiem którego się uczymy.

Nuda zabija twoją chęć spędzania czasu z językiem. Jeśli odczujesz, że jakaś książka czy serial zaczyna być nudny, to po prostu rzuć go, i zacznij oglądać lub czytać coś innego. Nie ma nic bardziej szkodliwego dla motywacji niż zmuszanie się do oglądanie czegoś, czego nienawidzisz.

**Nie zmuszaj się do immersji z treściami, które cię nie interesują.**

### Radość jest katalizatorem dla nabycia

Kiedy interesujesz się treścią, którą czytasz lub oglądasz podczas immersji, historia zaczyna cię wciągać<sup>[1](#footnote-1)</sup>. Zapominasz o języku i stajesz się kompletnie skupiony na danej treści.

Jest to stan optymalny dla nabywania języka. Im bardziej coś cię interesuję tym szybciej się tego nauczysz.

Jeżeli coś cię zupełnie nie pociąga, twój mózg zacznie myśleć o innych rzeczach i nie będzie niczego chłonąć. Nuda sprawi, że mózg zupełnie zignoruje język.

W Etapach 1 & 2 twój poziom jest jeszcze zbyt niski, abyś mógł zupełnie poczuć się pochłonięty językiem, przez co skupiania się może czasami być trudne. Nie martw się: nie zawsze musisz rozumieć treść języka, aby czerpać z niego radość. Mam mnóstwo pomocnych ćwiczeń, dzięki którym będziesz w stanie być zaangażowanym na każdym etapie twojej podróży z językiem.

Pamiętaj tylko, że Refold oferuje jedynie wskazówki, a nie zasady. Robienie tego, co lubisz jest _o wiele_ ważniejsze niż pilnowanie się naszego planu. Jeżeli chcesz przeczytać jakąś książkę przed dojściem to "Etapu 2C: Czytanie", to ją przeczytaj. Nie musisz na nic czekać. Twoja motywacja pozwoli ci nabyć język lepiej niż jaki kol wiek przewodnik językowy, włączając w to Refold.

<br><br>
### Przypisy:

<a name="footnote-1">1</a>: [The Compelling Input Hypothesis, Krashen](http://www.sdkrashen.com/content/articles/the_compelling_input_hypothesis.pdf)
