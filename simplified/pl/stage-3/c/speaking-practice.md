---
title: "Ćwiczenie Mówienia"
roadmapTitle: "Ćwiczenie Mówienia"
sort: 3
version: "1.0.0"
---

W Etapie 3A i 3B skupiłeś się ćwiczeniu poszczególnych części z których składa się mówienie.

1. Słuchanie rozmówcy (ćwiczenie słuchania).
1. Myślenie o tym, co chcesz powiedzieć (ćwiczenie pisania).
1. Przekształcanie myśli w słowa (ćwiczenie pisania).
1. Fizyczne użycie ust do wytworzenia dźwięków (ćwiczenie wymowy).

Teraz rozwinąłeś już wszystkie te umiejętności, a więc pora poskładać je w całość i zacząć mówić.

Podczas ćwiczeń należy zwrócić uwagę na dwa zadania:
1. Zauważanie problemów.
1. Świadome ćwiczenie prawidłowego użycia języka.

### Zauważanie problemów

#### Śledzenie
Śledząc audio, porównujesz się z native speakerem, dzięki czemu zauważasz rzeczy, które są poza twoją kompetencją. Zamiast czuć co jest prawidłowe, a co nie jest, musisz jedynie zauważyć różnice między własnym głosem i głosem native speakera.

#### Nagraj Własny Głos
Trudno jest zauważać własne błędy podczas mówienia. Twój mózg jest skupiony na słuchaniu rozmówcy i nad myśleniem nad tym, co powiedzieć. Nagranie się pozwala ci na powtórne obejrzenie lub posłuchanie własnego głosu i skupienie się na zauważeniu błędów.

Możesz nagrać swój własny monolog lub swoją rozmowę z native speakerem. Posłuchaj nagrania, zidentyfikuj problemy, a potem postaraj się je naprawić za pomocą ćwiczenia.

#### Opinia Zwrotna Native Speakera
Umiejętność odtwarzania języka jest ograniczona kompetencją. Mając luki w kompetencji, nie zauważysz błędów bez pomocy native speakera. Jeżeli nie jesteś w stanie zauważyć błędu, to nie będziesz też w stanie go naprawić.

Możesz otrzymać tę pomoc podczas konwersacji, ale lepszym sposobem utrzymania szczegółowej i dokładnej opinii zwrotnej jest wysłanie twojego nagrania do native speakera. W ten sposób native speaker może kilka razy posłuchać twojego nagrania i napisać opinię zwrotną.


### Celowe ćwiczenie

#### Konwersacja
W kwestii produkcji języka prawdziwa rozmowa nie ma sobie równych. Nigdy nie poczujesz się komfortowo, mówiąc w nowym języku bez ćwiczenia z prawdziwymi ludźmi.

Dzięki appkom jak [HelloTalk][hello-talk], [Tandem][tandem], i [Discord][discord] bez problemu znajdziesz natiwów z którym możesz pisać.

Jeśli możesz sobie pozwolić na profesjonalnego tutora, to zalecamy używanie strony [iTalki][italki].

#### Monologi
Jeżeli nie czujesz się komfortowo podczas rozmów z innymi ludźmi, spróbuj monologowania. Monologowanie oznacza mówienie sam do siebie przed kamerą.

Nigdy nie przygotowuj swoich monologów przed nagraniem. Powinny być tak naturalne jak to możliwe, i przeprowadzone bez scenariusza, tak aby pokazywały twoją prawdziwą umiejętność mówienia.

Możesz mówić, o czym tylko chcesz. Możesz streścić fabułę jakiegoś filmu albo opowiedzieć osobistą historię. Jeżeli nie masz pomysłu, o czym mówić, to obejrzyj jakiś filmik na YouTubie i opowiedz, o czym był.

#### Naśladowanie Językowego Rodzica
Dzięki śledzeniu możesz ćwiczyć wymowę w izolacji, nie martwiąc się o treść twojej wypowiedzi. Po opanowaniu stylu mówienia twojego językowego rodzica poprzez jego wyśledzenie następnym krokiem jest próbowanie naśladowanie rodzica podczas przekształcania swoich myśli w słowa.

Jeżeli potrafisz przekształcać swoje myśli w słowa, mówiąc w takim samym stylu jak twój rodzic, to znaczy, że twój poziom języka jest zbliżony do poziomu native speakera.

### Problemy Różnego Rodzaju
Prawdopodobnie napotkasz wiele problemów podczas mówienia. Aby pomóc ci w pozbyciu się tych problemów, zebraliśmy pytania od naszej społeczności i napisaliśmy [ artykuł gdzie odpowiadamy na najczęściej zadawane pytania.][speaking-troubleshooting].

### Przewodnik po aktywnościach
Aby poprawić swoje umiejętności mówienia, skoncentruj się na następującej pętli ćwiczeń:
1. Porozmawiaj z native speakerem.
1. Nagrywaj swój głos podczas konwersacji, a potem posłuchaj nagrania i napraw błędy w odtwarzaniu języka.
1. Poproś native speakera o skorygowanie błędów kompetencji.
1. Podczas immersji znajdź przykłady prawidłowego użycia języka.
1. Powtórz.

Jeżeli masz poczucie, że jedna z części twojej mowy jest znacząco mniej rozwinięta niż inne części, to skup się jedynie na tej części przez tydzień lub dwa.

Aby poprawić aktywacje języka, skup się na pisaniu i monologowaniu. Aby poprawić akcent, skup się na śledzeniu i naśladowaniu.

### Następny Poziom
Przejdź do etapu 4, gdy poczujesz się komfortowo, rozmawiając z native speakerami. W Etapie 4 polepszysz swoją kompetencję w wielu sferach, zarówno starych, jak i nowych. Poprawisz też umiejętność odtwarzania języka i zaczniesz brzmieć jak native speaker.

[speaking-troubleshooting]: /roadmap/stage-3/c/speaking-troubleshooting
[hello-talk]: https://brc.hellotalk.com/refold
[tandem]: https://www.tandem.net/
[discord]: https://www.reddit.com/r/languagelearning/comments/5m5426/discord_language_learning_servers_masterlist/
[italki]: http://go.italki.com/refold
