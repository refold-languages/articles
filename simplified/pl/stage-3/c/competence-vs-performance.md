---
title: "Kompetencja vs Umiejętność odtwarzania"
roadmapTitle: "Kompetencja vs Umiejętność Odtwarzania"
sort: 1
version: "1.0.0"
---

Kiedy mówisz po polsku, nie myślisz o gramatyce. Nawigujesz poprzez polski za pomocą intuicji. Czujesz co jest prawidłowe a co nie jest. Umiejętność intuicyjnej nawigacji języka nazywana jest „kompetencją”.

W Etapie 2 skupiłeś się na budowaniu zrozumienia, ponieważ to właśnie zrozumienie jest główną metodą budowania kompetencji. Mając kompetencje wysokiego poziomu, kiedy widzisz jakiś fragment języka, to intuitywne jesteś w stanie ocenić jego prawidłowość.

Odtwarzanie języka jest umiejętnością używania kompetencji podczas konwersacji. Jest to umiejętność składające się z przekształcania myśli na język docelowy, prawidłowej wymowy i utrzymywania naturalnego rytmu konwersacji.

### Kompetencja na pierwszym miejscu
W Refold naszym priorytetem jest zbudowanie silnej kompetencji przed ćwiczeniem odtwarzania języka. Budowanie fundamentów kompetencji, uczy cię jak język powinien być używany i jak powinien brzmieć.

Po zbudowaniu fundamentów twoja pierwsza próba produkcji języka przejdzie o wiele lepiej niż u zdecydowanej większości osób uczących się tradycyjnymi metodami. Większość twojej kompetencji automatycznie przekształci się w umiejętność odtwarzania języka. Wciąż będziesz popełniać błędy, ale dzięki wysokiemu poziomowi kompetencji, jak i tym, że jesteś w stanie poprawiać własne błędy, będziesz rozwijać umiejętność produkcji języka o wiele szybciej niż osoby uczące się metodą tradycyjną.

Jeżeli nie zbudujesz kompetencji przed zaczęciem produkcji języka, tak jak zaleca to większość metod, to będziesz mógł poprawiać swoje błędy jedynie z pomocą native speakera. Języki są zbyt ogromne i zbyt skomplikowane, aby można było osiągnąć w nich płynność jedynie poprzez korekty innych osób. Jeżeli naprawdę chcesz mówić językiem płynnie i na wysokim poziomie, to musisz zbudować intuicję językową, tak abyś mógł sam zidentyfikować własne błędy i je naprawić.

W Etapie 3C powinieneś już rozumieć sferę prawdziwych konwersacji na [poziomie 6][level-6], dzięki czemu będziesz w stanie sam poprawić większość swoich błędów.

### Pomiar kompetencji
Aby ocenić swoją kompetencję:
1. Nagraj własną produkcję języka (mówienie lub pisanie).
1. Posłuchaj/przeczytaj swoje nagranie/tekst i zapisz wszystkie błędy, jakie zauważyłeś.
1. Następnie poproś native speakera o poprawienie twojego tekstu/wypowiedzi.

Każdy błąd wykryty samodzielnie jest błędem odtwarzanie języka. Wypracowałeś już dość dużo kompetencji, aby rozpoznawać te błędy intuicyjnie.

Każdy błąd, którego nie zauważyłeś, lub którego nie umiałeś naprawić, jest luką w kompetencji.

### Naprawianie błędów
Błędy w odtwarzaniu języka są łatwiejsze do naprawienia niż luki w kompetencjach. Jeśli masz już dość komptencji, by coś zauważyć, to naprawienie tego wymaga jedynie trochę ćwiczenia.

Dużo trudniej jest wypełnić luki w kompetencji. Są to luki w intuicji, więc nie zauważysz ich bez pomocy native speakera. Po znalezieniu jakiejś luki w kompetencji będziesz musiał zauważyć poprawne formy językowe podczas immersji.

W następnym artykule przejdziemy przez najczęstsze luki w kompetencji, abyś wiedział czego szukać.

[level-6]: /simplified/stage-2/a/measure-comprehension#Level-6-Automatic
