---
title: "Zaadoptuj Językowego Rodzica"
roadmapTitle: "Zaadoptuj Językowego Rodzica"
sort: 2
version: "1.0.0"
---

Większość osób uczących się poprzez immersję chce mówić jak Native Speaker swojego języka docelowego, ale każdy native speaker mówi inaczej. Jak więc można brzmieć jak native speaker?

Zamiast próbować mówić tak, jak mówią native speakerzy danego języka, wybierz jedną osobę spośród tych native speakerów i spróbuj mówić jak ta osoba. Ta osoba to "językowy rodzic".

### Wybór Rodzica
Oceniając potencjalnych rodziców językowych, zadaj sobie następujące pytanie:

1. Czy chcesz brzmieć jak ta osoba?
1. Czy ta osoba ma odpowiedni rodzaj treści?

#### Prawidłowe brzmienie
Celem zaadoptowania rodzica jest skopiowanie tego, jak ten rodzic mówi. Pod koniec tego procesu zaczniesz mówić w stylu podobnym do stylu twojego rodzica, więc ważne jest, aby twój rodzic mówił tak, jak ty chcesz mówić.

Twój rodzic powinien mieć tę samą płeć i być mniej więcej w tym samym wieku co ty. Jeśli jesteś 16-letnią dziewczyną, to raczej nie chcesz mówić jak 75-letni mężczyzna.

Powinieneś również wybrać kogoś, kogo lubisz. Będziesz spędzał dużo czasu słuchając swojego rodzica, więc musisz dobrze się bawić podczas oglądania jego treści.

#### Prawidłowe treści
Twój rodzic musi mieć mnóstwo "prawdziwych"i nieedytowanych treści. Prawdziwe treści są tutaj bardzo ważne, ponieważ musisz usłyszeć naturalną mowę twojego rodzica.

Styl języka używanego w treściach nagranych po scenaruszu i zmienionego editingiem różni się od naturalnej mowy. Kopiując mowę z treści tego typu, będziesz brzmiał jak postać z kreskówki lub prezenter pogody, a nie jak prawdziwy człowiek.

Postaraj się znaleźć rodzica z 100 godzinami prawdziwych treści. Musisz usłyszeć jego styl mówienia w wielu różnych sytuacjach. Streamerzy, podcasterzy i prowadzący talk-showów są świetnymi potencjalnymi rodzicami, ponieważ mają mnóstwo prawdziwych treści.

Niektóre z tych treści powinny być wizualne, a nie tylko audio. Treści video pozwalają widzieć język ciała i wizerunek twarzy, które są ważnymi aspektami komunikacji.

Jeśli nie możesz znaleźć jednej osoby, która spełnia wszystkie powyższe kryteria, możesz wybrać dwie. Zalecamy nie adoptować więcej niż dwóch rodziców.

### Jakościowy czas z twoim rodzicem
Aby w pełni zaadoptować rodzica musisz:
1. Wybrać rodzica.
1. Dużo słuchać jego treści.
1. Poćwiczyć mówienie w stylu twojego rodzica.

Wszyscy naturalnie naśladujemy ludzi, z którymi spędzamy dużo czasu. Jeśli często słuchasz swojego rodzica, to naturalnie zaczniesz go naśladować. Możesz przyspieszyć ten proces, wykonując ćwiczenie nazywane "śledzeniem". Wytłumaczymy jak cieniować swojego rodzica w Etapie 3B.

Na początku słuchania swojego rodzica, twoje zrozumienie prawdopodobnie spadnie, ponieważ mowa twojego rodzica będzie różnić się od mowy, do której przywykłeś w innych sferach. Aby szybko zbudować zrozumienie, zalecamy spędzanie 50% aktywnej imersji i 100% pasywnej imersji na słuchaniu swojego rodzica. Powinieneś też wydobywać zdania z tych treści.

Im więcej czasu spędzasz ze swoim rodzicem, tym szybciej zaczniesz go naśladować i szybciej dotrzesz do [poziomu 5][level-5] zrozumienia.

[level-5]: /simplified/stage-2/a/measure-comprehension#Level-5-Comfortable
