---
title: "Aktywacja Języka"
roadmapTitle: "Aktywacja Języka"
sort: 1
version: "1.0.0"
---

Jeśli masz [poziom 5][level-5] zrozumienia jednej ze sfer, to znaczy, że już nabyłeś sporą część swojego języka docelowego. Podczas immersji, powinieneś napotykać wiele słów i zdań, które rozumiesz od razu i bez wysiłku.

Następnym krokiem jest nauczenie się jak samodzielnie używać tego nabytego języka. Proces ten nazywamy "aktywacją". Aby aktywować język, musisz najpierw dowiedzieć się, co nabyłeś i czego nie nabyłeś. Potem musisz zacząć używać języka tak, aby stał się tak automatyczny jak twoje zrozumienie.

Dodatkową zaletą tego procesu jest to, że zidentyfikujesz również fragmenty języka, których jeszcze nie nabyłeś. Po zidentyfikowaniu ich, twój mózg naturalnie zacznie szukać prawidłowego znaczenia tych części w twojej immersji, dzięki czemu nabędziesz je szybciej.

### Pisanie
Jak już nadmieniliśmy w [3A: Zacznij pisać][start-writing], zalecamy zacząć od pisania, a nie od mówienia, ponieważ mówienie jest tak właściwie kilkoma umiejętnościami zmieszanymi w jedną.

Innym powodem, dla którego zalecamy pisanie jest to, że nie pozwala ci ono ukryć swoich błędów. Dzięki temu łatwiej jest potem wszystko skorygować i zmusza cię to do konfrontacji z niedoskonałościami. Powstrzymuje to też błędy od przekształcenia się w złe nawyki.

Z tych samych powodów powinieneś unikać używania słownika lub sprawdzania gramatyki. Używanie ich ukrywa twoje prawdziwe zdolności.

### Uzyskiwanie poprawek
Poprawki to klucz do określenia, które fragmenty języka, nabyłeś, a które nie. Gdy otrzymasz potwierdzenie, że pewien kawałek języka jest poprawny, to możesz śmiało używać go podczas produkcji język w procesie jego aktywacji.

Gdy dowiesz się, że jakiś inny kawałek języka jest nieprawidłowy, twój mózg będzie naturalnie szukał właściwego użycia podczas immersji, co przyspieszy nabycie tego kawałka.

#### Samokorekta
Im więcej języka nabędziesz, tym lepsza będzie twoja intuicja mówiąca ci, co jest poprawne, a co nie. Im lepsza intuicja, tym łatwiej jest produkować język i tym dokładniej będziesz czuł, co jest właściwe, a co nie jest.

Na [poziomie 5][level-5] potrafisz już poprawnie używać dużej części swojego języka docelowego. Będziesz również w stanie zauważyć oczywiste błędy i poprawić je samodzielnie.

Nadal jednak w wielu przypadkach będziesz potrzebował perspektywy native speakera. W sytuacjach, w których nie jesteś pewny co do prawidłowości tego, co napisałeś, jedynym rozwiązaniem jest poproszenia native speakera o korektę.

#### Korekta od native speakerów
Póki nie rozwinąłeś jeszcze w pełni intuicji dla samo korekty, powinieneś być korygowany przez native speakerów.

Większość z nas ma tendencje, by zapamiętywać to, co mówi nam native speaker podczas korekty. Jest to jednak błędny sposób myślenia. Pamiętaj, że celem korekty jest pomoc w wykrywaniu błędów, a nie ich naprawianiu. Gdy podczas immersji, odpowiedni dobór słów pojawi się odpowiednią ilość razy, twój mózg naturalnie sam poprawi dany błąd.

Otrzymując korektę od native speakera, ufaj tej korekcie, ale uważaj na ich wyjaśnienie tego, dlaczego coś jest błędem. Większość native speakerów źle wyjaśnia zasady gramatyki, ponieważ nigdy nie uczyli się gramatyki. Nauczyli się swojego języka ojczystego zupełnie poprzez immersję.

#### Korekta Google
Jeśli nie masz dostępu do native speakerów, możesz użyć Google do otrzymywania poprawek. Jeśli piszesz zdanie i nie jesteś pewien, czy jest ono naturalne, możesz wyszukać je w Google, aby zobaczyć, jak często jest używane.

Metoda ta działa najlepiej dla fragmentów zdań i krótkich zwrotów. Wpisz fragment w cudzysłowie, aby sprawdzić, czy ktoś w internecie napisał go już wcześniej. Jeśli jest to naturalnie występująca fraza, powinny pojawić się setki tysięcy wyników.

[level-5]: /simplified/stage-2/a/measure-comprehension#Level-5-Comfortable

[level-5]: /simplified/stage-2/a/measure-comprehension#Level-5-Comfortable
[start-writing]: /simplified/stage-3/a/start-writing#Writing
