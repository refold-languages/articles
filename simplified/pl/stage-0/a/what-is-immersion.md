---
title: "Na czym polega uczenie się poprzez immersję?"
roadmapTitle: "Na czym polega uczenie się poprzez immersję?"
sort: 1
version: "1.0.0"
---

Większość nauczycieli języków zaleca metodę zapamiętywania słów i zasad gramatyki, abyś potem mógł łączyć je razem i budować z nich zdania. Ten sposób nauki nazywa się podejściem „budowania umiejętności”.

Budowanie umiejętności jest właściwym podejściem, jeśli musisz szybko nauczyć się mówić. Jeżeli w najbliższym czasie masz w planach wycieczkę zagranice i chcesz po prostu umieć się komunikować, to zalecamy korzystanie z kursów Bennyego Lewisa. Benny Lewis jest mistrzem uczenia się metodą budowania umiejętności.

Metodą budowania umiejętności nie można jednak osiągnąć płynności w języku. Kiedy mówimy płynnie, nie mamy czasu na odmienianie czasowników i konstruowanie zdań. Właściwe słowa muszą natychmiastowe i automatycznie pojawiać się w naszych ustach.

Płynność wymaga instynktu językowego. W języku polskim masz już ten instynkt. Większość z nas nie zna zasad naszego języka ojczystego. Po prostu mówimy, a słowa same się pojawiają. Instynkt ten jest wynikiem „nabycia” języka. Nabywając język zyskujemy umiejętność odtwarzania go automatycznie.

Nabywamy język poprzez immersje. Immersja oznacza po prostu kontakt z językiem poprzez wkład językowy, czyli oglądanie filmów i seriali, czytanie książek i spędzanie czasu w internecie.


### W jaki sposób działa nabycie języka?
> *"Wszyscy nabywamy język w ten sam sposób: poprzez rozumienie komunikatów.* - Stephen Krashen

Nauczenie się definicji słowa jest tylko pierwszym krokiem w procesie jego nabycia. Zdobycie instynktu, dzięki któremu zawsze wiemy gdzie i jak to słowo jest używane, wymaga zobaczenia tego samego słowa setki razy w setce różnych sytuacji.

Dzięki immersji zobaczysz te wszystkie sytuacje. Za każdym razem, gdy widzisz dane słowo i je rozumiesz, trenujesz swój instynkt. Po pewnym czasie twój instynkt stanie się na tyle dobry, że intuicyjnie będziesz wiedzieć jak używać danego słowa.


### Czas i Wysiłek
Nabycie języka zajmuje dużo czasu, ale ten czas nie musi być nieprzyjemny. Kluczem do utrzymania motywacji jest sprawienie, aby twoja immersja była rozrywką.

Możesz oglądać programy telewizyjne, YouTube czy TikTok. Możesz czytać tweety, posty na blogach lub książki. Wszystkie media, które podobają ci się w polskim, spodobają ci się też w twoim języku docelowym.

Przeciętny Polak spędza 10 godzin dziennie oglądając telewizję, filmiki na internecie i przeglądając media społecznościowe. (https://empemedia.pl/social-media-w-polsce-2021-nowy-raport/). Im więcej czasu spędzisz w swoim języku docelowym, tym szybciej osiągniesz nim płynność.

Czas potrzebny do nauczenia się języka zależy od samego języka i od wielu innych czynników osobistych, ale najważniejszą częścią całego procesu jest czas spędzony z tym językiem. Jeżeli będziesz codziennie spędzać czas ze swoim językiem docelowym to w końcu go nabędziesz.
