---
title: "O zajęciach"
roadmapTitle: "O zajęciach"
sort: 2
version: "1.0.0"
---

Metoda Refold składa się z trzech głównych zajęć:
1. *Aktywna immersja*: Immersja, podczas której jesteś w stu procentach skupiony na treści, którą ogłądasz/słuchasz/czytasz</em>.
1. *Pasywne słuchanie*: Immersja, której słuchasz w ciągu dnia, często robiąc równocześnie inne rzeczy.
1. *Aktywna nauka*: Uczenie się słownictwa oraz gramatyki.

Każde z tych zajęć odgrywa ważną rolę w procesie nabywania języka.

### Aktywna Immersja
Aktywna immersja polega na skierowaniu pełnej uwagi na treści w języku docelowym, podczas oglądania serialu, czytanie książki czy słuchanie podcastu.

Aktywna immersja jest najważniejszą aktywnością w procesie nabywania języka. Podczas tej właśnie immersji mózg najefektywniej przyswaja język. Poświęcając całą swoją uwagę treści, zmuszasz swój mózg do rozpracowywania obcego języka.

Istnieją dwa rodzaje aktywnej immersji: intensywna oraz swobodna.

#### Intensywna Immersja
Intensywna immersja dzieje się wtedy, kiedy używamy słownika, aby zrozumieć przyjmowaną treść. Podczas tej immersji, sprawdzasz każde nieznane ci słowo w słowniku i próbujesz rozszyfrować znaczenie każdego zdania. Proces ten jest świetny dla nauki nowych słów i budowania zrozumienia.

Intensywna immersja wymaga jednak ogromnego wysiłku. Jeśli kiedykolwiek poczujesz się zmęczony lub sfrustrowany tym rodzajem immersji, to przejdź na immersję swobodną.

#### Immersja Swobodna
Immersja swobodna polega na poświęceniu pełnej uwagi przyjmowanej treści, nie przerywając swojej immersji sprawdzaniem poszczególnych słów w słownikach. Celem tej immersji jest pełne zanurzenie się w treści. Jeżeli jakieś słowo znacząco utrudnia ci zrozumienie treści, to sprawdź to słowo, ale postaraj się nie zatrzymywać się i nie przerywać immersji zbyt często.

Immersja swobodna sprawia, że nasze zrozumienie staje się bardziej automatyczne i wymaga mniej wysiłku.

Trudność immersji swobodnej polega na tym, że będziesz rozumieć o wiele mniej niż podczas immersji intensywnej. Dla nas, dorosłych, poczucie braku zrozumienia może być frustrujące. Jest ono jednak niezbędnym elementem w procesie nauki języka. Nie da się go ominąć. Najlepiej po prostu zaakceptować dyskomfort związany z brakiem zrozumienia.

#### Zachowaj równowagę
Niektórzy wolą immersję intensywną a inni wolą swobodną. Oba te sposoby są jednak ważnymi elementami procesu nabycia języka. Rób więcej tej immersji, która bardziej ci pasuje, ale staraj się nie zaniedbywać ani jednej ani drugiej.

Intensywna immersja zazwyczaj jest bardziej umysłowo wyczerpująca niż swobodna immersja. Dlatego też zalecamy zaczynanie od intensywnej imersji, i dopiero po jakimś czasie przechodzenie na swobodną.

### Pasywne Słuchanie
Większość ludzi nie jest w stanie spędzić całego dnia aktywnie oglądając telewizję lub czytając. Mamy za to chwile, w których możemy słuchać naszego języka docelowego.

Pasywne słuchanie następuje, kiedy tylko część twojej uwagi jest skupiona na audio. Możesz biernie słuchać podcastów i audiobooków w drodze do pracy lub w kuchni podczas gotowania. Prowadzenie samochodu i zajmowanie się domem nie wymagają zbyt wiele energii mentalnej, dzięki czemu możesz spokojnie słuchać swojego języka docelowego wykonując te czynności.

Pasywne słuchanie jest świetnym sposobem zwiększenia czasu immersji. Nie jest ono tak skuteczne jak aktywna immersja, ale nadal pomaga w procesie nabywania języka.

Słuchać można gorzej i lepiej. Im więcej uwagi poświęcisz treściom, których słuchasz, tym efektywniejsze będzie to słuchanie. Wybieraj treści, które są dla ciebie interesujące, abyś z większą łatwością mógł się na nich skupiać.

Jednym ze sposobów zwiększania zainteresowania podczas pasywnego słuchania, jest słuchanie rzeczy, których słuchałeś już podczas aktywnej immersji. Ponieważ znasz już fabułę, to treść będzie dla ciebie bardziej zrozumiała i ciekawa. Ponowne odsłuchiwanie daje także twojemu mózgowi drugą szansę na nabycie wiedzy, która mogła nie zostać przyswojona podczas pierwszej styczności z materiałem.

### Aktywna Nauka
W Refold uważamy, że immersja jest niezwykle ważna, ale zalecamy również korzystanie z innych metod. Jedną z tych metod jest aktywna nauka, która polega na uczeniu się o języku docelowym, w celu zmaksymalizowania zrozumienie podczas immersji.

Nabywania języka dzieje się, wtedy kiedy podczas immersji rozumiesz znaczenie zdań i wyrażeń. Aktywna nauka dostarcza twojemu mózgowi dodatkowe informacje, które mogą potem zostać wykorzystane do odkrywania znaczeń tych zdań.

Możemy uczyć się o czterech różnych częściach języka:
1. Fonetyka
1. System pisania
1. Słownictwo
1. Gramatyka

W przypadku większości języków nauczenie się fonetyki i systemu pisania zajmuje mniej niż tydzień. Nauczenie się słownictwa i gramatyki jest o wiele dłuższym procesem.

W Etapie 1. wyjaśnimy, od czego zacząć naukę wszystkich czterech elementów języka.
