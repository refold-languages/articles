---
title: "Jaki jest mój poziom?"
roadmapTitle: "Jaki jest mój poziom?"
sort: 3
version: "1.0.4"
---

W planie Refold mamy cztery etapy:
1. Naucz się podstaw
1. Naucz się rozumieć
1. Naucz się mówić
1. Rozszerz swoje umiejętności

Każdy etap jest podzielony na podetapy. W każdym etapie przedstawimy ci różne cele, strategie i porady dopasowane do twojego poziomu, dzięki którym będziesz mógł skoncentrować się na tym, co najważniejsze. Na końcu każdego podetapu przygotowaliśmy auto-testy, które pomogą ci zdecydować czy jesteś gotowy przejść dalej.

### Etap 1: Jak Zacząć
W etapie 1 nauczysz się podstaw swojego języka docelowego. Pokażemy ci też różne narzędzia, które pomogą ci uczyć się bezpośrednio z immersji. Zaczniesz budować nawyki, nauczysz się systemu pisania oraz fonetyki, a także podstawowej gramatyki i słownictwa.

### Etap 2: Naucz się rozumieć
W etapie 2 będziesz budował swoje rozumienie w celu nadążania za treściami dla native speakerów twojego języka docelowego. Etap 2 dzieli się na trzy podetapy:

#### 2A: Rozumienie prostych treści
W Podetapie 2A skupisz się na prostych treściach, takich jak seriale dla dzieci. Seriale dla dzieci pomagają w nabyciu często używanych słów i gramatyki, której już zacząłeś się uczyć w Etapie 1. Gdy tylko będziesz mógł nadążać za fabułą prostych treści, przejdziesz do podetapu 2B.

#### 2B: Podążaj za swoją pasją
Będąc w podetapie 2B masz wystarczająco solidne podstawy, aby zacząć robić to, co naprawdę lubisz. Jeżeli na przykład twoją pasją jest moda, to zacznij oglądać vlogi o modzie w swoim języku docelowym.

Oglądając i czytając treści związane z twoim zainteresowaniami, twoje zrozumienia będzie się pogłębiać. Spędzanie czasu na imersji w twoim języku docelowym stanie się czymś, co naprawdę kochasz. Gdy twoja immersja stanie się rozrywką, przejdź do podetapu 2C.

#### 2C: Zawęź swój obszar nauki
W Etapie 2C zacząłeś już dobrze bawić się podczas immersji, ale twoje zrozumienie wciąż jest dziurawe. Aby szybko załatać te dziury, skoncentruj się na jednym gatunku (lub też„sferze”) treści dla native speakerów, dopóki nie będziesz w stanie w pełni go zrozumieć.

Treści dla native speakerów to treści zrobione w kraju twojego docelowego języka. Nie obejmuje to tłumaczeń ani treści dla osób uczących się tego języka.

Możesz wybrać dowolną sferę, którą lubisz (np. sci-fi, moda, gotowanie), ale zalecamy, zaczęcie od seriali slice-of-life (okruchy życia), ponieważ jest to gatunek najbliższy codziennej mowie.

### Etap 3: Naucz się mówić
Etap 3 koncentruje się na przekształceniu zrozumienia języka w umiejętność mówienia. Etap 3 dzieli się na trzy podetapy:

#### 3A: Zrozumienie codziennej rozmowy
Styl języka używanego w codziennej konwersacji nieco różni się od języka, który opanowałeś w Etapie 2. Twoim pierwszym krokiem powinno być zbudowanie zrozumienia tej nowej sfery językowej. Gdy tylko zrozumiesz codzienną rozmowę, pisanie i mówienie staną się dla ciebie łatwe.

#### 3B: Pisanie i Wymowa
W podetapie 3B będziesz ćwiczyć pisanie i wymowę. W celu nauki wymowy wybierzesz językowego "rodzica" i skopiujesz jego sposób mówienia, tak abyś mógł brzmieć jak native speaker tego języka.

Streamerzy, podkasterzy i YouTuberzy są świetnymi kandydatami na takiego rodzica.

#### 3C: Zacznij mówić
W podetapie 3C połączysz swoje umiejętności pisania i wymowy, aby zacząć mówić. Pod koniec Etapu 3 osiągniesz podstawową płynność w swoim języku docelowym.

Podstawowa płynność oznacza możliwość pełnego funkcjonowania w danym języku. Będziesz mógł mówić o codziennym życiu i o innych sferach, które opanowałeś. Najlepsze jest to, że nie będziesz tłumaczył z polskiego. Będziesz umieć formułować myśli w swoim języku docelowym, mówić naturalnie i czuć się wygodnie podczas mówienia.

### Etap 4: Rozszerz swoje umiejętności
Po osiągnięciu podstawowej płynności, możesz kontynuować proces nabywania języka. Poprzez immersje możesz zwiększyć swoje zrozumienia nowych sfer, na przykład biologii, biznesu czy polityki. Możesz też polepszyć swoją płynność i skupić się na brzmieniu bardziej jak native speaker.

W etapie 4 wyjaśniamy różne metody rozszerzania i pogłębiania umiejętności językowych.


### Od czego zacząć?
Wiele osób ma już doświadczenie w uczeniu się swojego języka i nie będzie musiało zaczynać od samego początku planu Refold. Nie zależnie jednak od twojego poziomu, zalecamy przeczytanie całego przewodnika, aby nic nie zostało niedopowiedziane.

Po przeczytaniu przewodnika użyj następującego testu, aby znaleźć swój poziom i dowiedzieć się od którego etapu powinieneś zacząć:

1. *Czy potrafisz czytać system pisma swojego języka docelowego? Czy znasz 1000 słów?*
> **Jeśli nie, przejdź do Etapu 1.** **Jeśli odpowiedziałeś tak na oba pytania, przejdź do Etapu 2A.**

2. *Czy potrafisz rozpoznać większość słów w serialu dla dzieci (7+ lat) podczas oglądania z napisami w języku docelowym?*
> **Jeśli tak, przejdź do Podetapu 2B.**

3. *Czy potrafisz nadążać za fabułą serialu dla dorosłych (16+ lat) oglądając z napisami w języku docelowym?*
> **Jeśli tak, przejdź do Podetapu 2C.**

4. Czy masz prawie idealne zrozumienie serialu dla dorosłych (16+) bez żadnych napisów?
> **Jeśli tak, przejdź do Podetapu 3A.**

5. Czy potrafisz płynnie prowadzić konwersacje w swoim języku docelowym, ale chcesz kontynuować pogłębianie i rozszerzanie swojej płynności?
> **Jeśli tak, przejdź do Etapu 4.**

Odpowiadaj szczerze. Lepiej jest nie docenić własnych umiejętności niż je przecenić. Jeśli nie jesteś pewien, gdzie zacząć, zalecamy wypróbowanie Etapu 1A. Zawsze możesz przejść wyżej, gdy poczujesz się komfortowo.

