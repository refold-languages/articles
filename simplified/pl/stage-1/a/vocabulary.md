---
title: "Słownictwo"
roadmapTitle: "Słownictwo"
sort: 3
version: "1.0.0"
---

W procesie nabywania języka twoim pierwszym celem powinno być zbudowanie fundamentów zrozumienia. Musisz rozumieć wystarczające dużo, aby zacząć naukę bezpośrednio z immersji. Jak wspomnieliśmy już w ostatnim artykule, najszybszym sposobem zbudowania tego fundamentu jest zapamiętanie najczęściej używanego słownictwa.

### Narzędzia wspomagające naukę

Istnieje wiele różnych pomocnych narzędzi i technik zapamiętywania. Naszym zdaniem system wielokrotnych powtórzeń (SWP) jest zdecydowanie najskuteczniejszym sposobem zapamiętywania.

SWP jest programem do fiszek, który sprawdza jak dobrze znasz każdą fiszkę i inteligentnie pokazuje ci fiszki, które jego zdaniem niedługo zapomnisz. Oznacza to, że możesz przechowywać w głowie ogromną ilość informacji, minimalizując przy tym niepotrzebne powtórki.

[Anki][anki] jest najlepszym po dziś dzień programem SWP. Ma wiele funkcji i dodatków, które pomagają w nauce języków. Możesz pobrać go na komputer i Androida za darmo lub na komórkę z systemem IOS za 100zł.

Anki jest nieco skomplikowane, więc najlepiej zaplanować trochę czasu na jego instalację i konfigurację. Pełen poradnik do instalacji i prawidłowego użycia Anki znajdziesz [tutaj][anki-guide].

### Strategia nauki

W procesie uczenia się metodą immersji twoim celem jest rozumienie a nie mówienie. Oznacza to, że musisz tylko zbudować pasywne słownictwo: zbiór słów, które możesz rozpoznać i zrozumieć.

Nie musisz ćwiczyć przywoływania słów z pamięci. W Etapie 3 twój mózg zacznie naturalnie przekształcać pasywne słownictwo w aktywne słownictwo, dzięki czemu przywoływanie słów przyjdzie ci z łatwością.

### Jak wybrać dobrą listę słów?

"Talie" Anki są kolekcjami fiszek gotowymi do pobrania. Społeczność Refold ciężko pracuje nad tworzeniem talii Anki idealnych dla początkujących.

Aby uzyskać dostęp do tych talii, dołącz do darmowej społeczności [Refold Discord][join-link] dla twojego języka.

Jeśli Refold nie ma żadnej talii dla twojego języka docelowego, możesz poszukać innych gotowych talii na internecie lub stworzyć własną talię.

#### Wybieranie gotowej talii

W dobrej talii każda fiszka powinna mieć jedno słowo, jedno zdanie przykładowe i definicje tego słowo. Najlepiej byłoby, gdyby każdemu słowu lub frazie towarzyszyłoby też audio.

Społeczność Refold stworzyła listę najlepszych gotowych talii dla każdego języka. Dołącz do [społeczności][join-link], aby uzyskać dostęp do tych rekomendacji.

#### Tworzenie własnej talii

Jeśli nie możesz znaleźć dobrze przygotowanej talii, która spełnia powyższe kryteria, możesz utworzyć własną talię i podzielić się nią ze społecznością.

Pierwszym krokiem do utworzenia własnej talii jest wybranie słów, których chcesz się nauczyć. Najlepszym sposobem znalezienie właściwych słów jest użycie wykazu częstotliwości twojego docelowego języka. "Wykaz częstotliwości" jest listą słów posortowanych od najczęstszych do najmniej używanych. Wszystkie wykazy częstotliwości mogą być znaleziono za pomocą Google.

Wybierając wykaz częstotliwości, upewnij się, że jest to lista słów podstawowych, a nie pochodnych/odmienionych słów. Na przykład „chodzić” i „chodzenie” należy traktować jako to samo słowo.

Jeśli twój język docelowy jest powiązany z polskim, (tak jak na przykład rosyjski czy czeski) to szybko odkryjesz w nim mnóstwo wspólnego słownictwa. Te wspólne słowa nazywane są "wyrazami pokrewnymi" i nie musisz ich się uczyć.

Gdy utworzysz już swoją listę słów, następnym krokiem będzie zebranie informacji o każdym słowie i wrzucenie tej informacji w Anki. Istnieje wiele różnych formatów fiszek, ale zalecamy, abyś wybrał to, co najprostsze.

Na przedniej stronie karty umieść słowo. ![](../../../images/vocabulary-card-front.png)

Na tylnej stronie umieść przykładowe zdanie i definicję. ![](../../../images/vocabulary-card-back.png)

Na początku, dobrze też mieć tłumaczenie przykładowego zdania z tyłu karty. Tłumaczenia są jednak prawie zawsze niedokładne, więc w miarę postępu postaraj się używać ich coraz mniej i mniej.

Pamiętaj też, że uczysz się tylko rozpoznawania i zrozumienia. Upewnij się, że przód karty masz jedynie słowo w języku docelowym, bez niczego po polsku.

### Najlepsze podejście do SWP

Każde nowe słowo przekształci się w wiele powtórek. Jednym z najczęstszych błędów popełnianych przez początkujących jest nauczanie się zbyt wielu nowych fiszek w zbyt krótkim czasie. Zbyt wiele nowych fiszek prowadzi do zbyt wielu powtórek, co często prowadzi do mentalnego wypalenia.

Skup się na regularności nie na ilości. Zalecamy dodawanie 10 nowych kart dziennie. Z 10 nowymi kartami dziennie, należy spodziewać się około 70 powtórek każdego dnia. Po mniej więcej dwóch tygodniach powtórek ilość nowych fiszek zacznie się zmniejszać.

Jeśli kiedykolwiek zaczniesz się wypalać, przestań dodawać nowe karty i poczekaj aż ilość powtórek spadnie do odpowiedniego poziomu. Możesz ograniczyć się do 5 nowych kart dziennie, lub do jakiejkolwiek innej ilości, którą uważasz za wykonywalną.

[anki]: https://apps.ankiweb.net/
[anki-guide]: /roadmap/stage-1/a/anki-setup
[join-link]: /join
[join-link]: /join
