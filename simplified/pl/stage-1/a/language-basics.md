---
title: "Podstawy języka"
roadmapTitle: "Podstawy językowe"
sort: 2
version: "1.0.0"
---

Celem Etapu 1 jest zbudowanie fundamentów do zrozumienia języka tak, abyś mógł uczyć się bezpośrednio z treści języka docelowego w Etapie 2.

Jak już wyjaśniliśmy w [Etapie 0: O zajęciach ][0a-activities-explained], aktywna nauka pomaga zbudować te fundamenty znacznie szybciej niż sama immersja.

Aktywna nauka składa się z czterech części:

1. Fonetyka
1. System pisma
1. Słownictwo
1. Podstawowa gramatyka

### Fonetyka

Każdy język ma własny, unikalny zestaw dźwięków różniący się od innych języków. Niektóre dźwięki twojego języka docelowego nie istnieją w języku polskim.

Na początku nauki, nie będziesz w stanie usłyszeć wielu z tych dźwięków. Twój mózg dosłownie nie potrafi ich usłyszeć i będzie odbierał je inaczej od tego, jak naprawdę brzmią.

Zdolność słyszenia tych dźwięków przyjdzie dopiero po setkach godzin ćwiczenia słuchu. Możesz przyspieszyć ten proces ucząc się o fonetyce swojego języka docelowego.

Zacznij od wyszukania w internecie filmików lub blogów, które wyjaśniają jak działają dźwięki twojego języka docelowego i pokażą ci audytywne przykłady.

Nie ćwicz wymowy, dopóki nie osłuchasz się dokładnie z fonetyką języka. Jeśli zaczniesz ćwiczyć wymowę nie słysząc lub nie rozumiejąc prawidłowego brzmienia języka, możliwe jest, że niechcący wyrobisz sobie zły akcent, który potem trudno będzie naprawić.

### System pisania

Aby prawidłowo nauczyć się słów, musisz je przeczytać w języku, w którym zostały napisane. Jeśli twój język docelowy używa systemu pisania fonetycznego, to naucz się jego znaków i połącz symbole z dźwiękami, których nauczyłeś się podczas nauki fonetyki.

Chiński i Japoński mają znaki, które reprezentują znaczenie, a nie fonetykę. Jeśli uczysz się jednego z tych języków, będziesz musiał nauczyć się tych znaków.

W każdym języku nauka systemu pisania wygląda inaczej. Dołącz do [społeczności Refold][join-link] i dowiedz się więcej o tym jak najlepiej nauczyć się twojego języka.

Nie staraj się perfekcyjnie opanować systemu pisania poprzez naukę. Po prostu naucz się podstaw. Czytanie jest ważną częścią metody Refold, więc będziesz miał mnóstwo czasu na opanowanie systemu pisania w następnych etapach.

### Słownictwo

Na początku nauki języka, nie będziesz rozumieć niczego z immersji. Najszybszym sposobem na przyśpieszenie zrozumienie języka jest nauczenie się 1000 najczęściej używanych słów. 1000 najczęściej używanych słów obejmuje 70-80% codziennych konwersacji.

Gdy tylko opanujesz podstawy i będziesz w stanie zrozumieć, choć troszeczkę immersji, zacznij uczyć się języka bezpośrednio z immersji zamiast z listy słówek. Metoda ta jest niesamowicie skuteczna, ponieważ koncentruje się na słownictwie, które jest najbardziej dopasowane i przydatne dla twojej spersonalizowanej nauki.

Istnieje wiele narzędzi i programów, których możesz użyć do nauki słownictwa. Możesz korzystać ze zwykłych papierowych fiszek, ale zalecamy wypróbowanie systemu wielokrotnych powtórzeń (SWP). SWP, w przeciwieństwie do zwykłych fiszek, automatycznie dopasowuje się do twoich potrzeb i pozwala ci skoncentrować się na słowach, które są dla ciebie najtrudniejsze.

W następnym artykule wyjaśnimy czym jest SWP, jakiego programu powinieneś używać oraz jak rozpocząć naukę najczęściej używanych słów dla twojego języka docelowego.

### Gramatyka

#### Nie zadywaj pytania "dlaczego"

Przy napotkaniu nowej sttruktury gramatycznej, wiele osób które nie mają wprawy w uczeniu się języka często zadaje pytanie "dlaczego ten język działa tak a nie inaczej?”. Osoby te oczekują, że znajdą jakąś zasadę, która wyjaśni im działanie języka.

Niestety często nie ma jednego konkretnego wyjaśnienia. Prawda jest taka, że język jest zbyt nieuporządkowany i chaotyczny, aby można było go wyjaśnić prostym zestawem zasad. Nie ma żadnego jasnego wyjaśnienie i nie ma sensu pytać o to, czemu język działa tak, a nie inaczej.

Ważne jest po prostu zrozumienie tego, że "reguły" gramatyki nie są tak naprawdę regułami. Są to tylko wytyczne dotyczące tego, jak język jest powszechnie używany.

Nauka gramatyki nie pomoże nam mówić płynnie, ponieważ nie można zapamiętać każdej zasady i każdego wyjątku. Nawet gdybyś jakiś cudem był w stanie wszystko zapamiętać, nie miałbyś wystarczająco dużo czasu na wykorzystanie tej wiedzy podczas mówienia.

Na szczęście nasze mózgi są naprawdę dobre w uczeniu się gramatyki intuicyjnie. Dzięki immersji będziesz w stanie uzyskać intuitywne zrozumienie języka tak, abyś mógł mówić prawidłowo nie zawracając sobie głowy gramatyką.

![](../../../images/grammar-meme.jpg)

#### Skup się na zrozumieniu

Chociaż nauka gramatyki nie jest zbyt przydatna w mówieniu, to jest ona bardzo przydatna dla zrozumienia języka. Nauka słownictwa pomaga zrozumieć poszczególne słowa a nauka gramatyki pomaga zrozumieć pełne zdania.

Zacznij od czytania o podstawowej gramatyce twojego języka docelowego jakieś 10-15 minut dziennie. Przy napotykaniu nowych struktur gramatycznych podczas immersji, spróbuj zrozumieć jak działają.

Zdecydowana większość gramatyki prawdopodobnie będzie dla ciebie niezrozumiała, dopóki nie zobaczysz wielu przykładów użycia tych struktur gramatycznych podczas immersji. Jeśli jakaś reguła nie ma sensu, pomiń ją. I tak w końcu zrozumiesz ją poprzez immersję.

[join-link]: /join
[0a-activities-explained]: /simplified/stage-0/a/activities-explained
