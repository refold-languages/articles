---
title: "Immersja"
roadmapTitle: "Immersja"
sort: 1
version: "1.0.0"
---

Immersja stanowi podstawę nabycia języka. Poprzez immersję masz szanse zobaczyć każde słowo, każdą frazę i każdą strukturę gramatyczną w wielu różnych kontekstach. Dzięki temu zrozumiesz wszystkie niuanse językowe i wyrobisz sobie intuicje w tym języku.

Ilość czasu spędzonego na immersji jest najważniejszym czynnikiem w nabywaniu języka. Zacznij immersję już od pierwszego dnia nauki, aby od samego początku uruchomić proces nabywania języka. Nawet kiedy niczego nie rozumiesz, twój mózg ciężko pracuje nad rozszyfrowaniem języka.

### Tolerancja niejasności
Wiele osób niemających doświadczenia w nauce języka, często popełnia błąd czekania na moment, w którym będą gotowi na zaczęcie immersji. Immersja z treściami których nie rozumiesz, bywa niekomfortowa. Wiele osób próbuje uniknąć tego dyskomfortu, odkładając immersję na później.

**Z takim podejściem nigdy nie nabędziesz swojego języka.**

Nie zależnie od tego ile słów i struktur gramatycznych się nauczysz, przy pierwszym kontakcie z prawdziwym językiem i tak niewiele zrozumiesz.

Zalecamy nie uciekać od dyskomfortu związanego z brakiem zrozumienia i po prostu go zaakceptować. Im lepiej tolerujesz dyskomfort, tym lepiej bawisz się podczas immersji i tym szybciej przyswajasz język.

### Zmniejszanie niejasności
Nauczenie się tolerowania niejasności i braków zrozumienia czasami bywa trudne. Oto kilka porad i wskazówek, dzięki którym twoja immersja stanie się nieco przyjemniejsza.

#### Zaspoileruj sobie fabułę
Jednym ze sposobów zmniejszenia niejasności jest przeczytanie streszczenia fabuły serialu lub filmu przed jego obejrzeniem. Możesz też ponownie obejrzeć film lub serial, który wcześniej oglądałeś już po polsku. Obydwa te podejścia pozwalają nadążać za fabułą nawet bez zrozumienia słów.

#### Polskie Napisy
Zwykle zalecamy wyłączać polskie napisy przy oglądaniu seriali i filmów w twoim języku docelowym. Nie są one zbyt pomocne.

Jeśli jednak pogubiłeś się podczas oglądania serialu, to włączenie napisów może pomóc ci odnaleźć się w fabule.

Potrenuj oglądanie seriali bez napisów i spróbuj włączać je tylko wtedy kiedy naprawdę musisz. Możesz też obejrzeć coś bez napisów, a potem a obejrzeć to drugi raz z napisami.

Na Etapie 2A powinieneś już radzić sobie z oglądaniem treści bez polskich napisów.

### Wytrzymałość Immersyjna
Przebywanie w nowym języku jest niezwykle męczące. Niektórzy czują się wyczerpani immersją już po kilku minutach. Czasami twój mózg próbuje rozpracować nowy język tak intensywnie, że objawia się to bólem głowy.

Staraj się często robić przerwy, aby nieco się zregenerować. Z czasem, twoja wytrzymałość poprawi się i będziesz mógł korzystać z immersji przez kilka godzin bez przerwy.

### Znajdywanie właściwych treści
W swojej podróży do językowej płynności spędzisz mnóstwo godzin na immersji w swoim języku docelowym. Dlatego właśnie znalezienie ciekawych i wciągających treści jest takie ważne. Im lepiej bawisz się podczas immersji tym szybciej nabędziesz język.

Aby zmaksymalizować czas spędzony ze swoim językiem docelowym, zacznij korzystać z jak największej ilości swoich mediów w tym języku. Tyczy się to seriali, filmów, YouTube i blogów. Odkryj jakie treści są dostępne w twoim języku docelowym i znajdź coś, co jest dla ciebie ciekawe lub wciągające.

#### Stwórz nowe konta
Stworzenie specjalnego konta dla języka docelowego na wszystkich portalach społecznościowych i usługach transmisji wideo jest świetnym sposobem na otoczenie się językiem. Pozsiadanie oddzielnego konta na język docelowy pozwoli ci otrzymywać rekomendacje algorytmu podpasywane pod to cię interesuje. Zalecamy tworzenie kont dla języka docelowego na YouTube, Netflixie, Tiktoku i Twitterze.

Aby pomóc ci w znalezieniu dobrych treści w twoim języku docelowym, Refold zebrał listy kanałów i treści dla każdego języka w YouTube, Netflix i innych witrynach rozrywkowych. Wszystkie te listy są dostępne za pośrednictwem naszej [społeczności][join-link].

#### Netflix
Netflix jest świetnym miejscem do oglądania filmów i seriali w twoim języku docelowym. Zawartość Netflixa jest inna w każdym kraju. Z pomocą [VPN][nord-vpn], możesz oglądać Netflix wszystkich krajów na świecie i mieć łatwy dostęp to filmów i seriali w swoim języku docelowym.

Zalecamy użycie [nieoficjalnej globalnej wyszukiwarki Netflix Online][unogs]. Dzięki niej łatwiej jest znajdywać treści na Netflixie w swoim języku docelowym. Wyszukiwarka ta pokaże ci, do którego kraju musisz ustawić swój VPN, aby obejrzeć wybrane media.

Szczegółowy przewodnik do konfiguracji konta Netflix w języku docelowym jest dostępny [tutaj][netflix-tutorial].

#### Serwisy streamingowe w języku docelowym
Netflix i YouTube to świetne miejsca do oglądanie filmów i filmików w swoim języku docelowym. Nie ograniczaj się jednak tylko do znanych ci już stron. Każdy kraj ma własne usługi streamingowe. Przeszukaj Google witryn streamingowych najczęściej używanych przez obywateli państw, w których mówi się po twoim języku docelowym.

#### Kolekcja Refold
Nasza społeczność zebrała ogromną ilość treści idealnych dla początkujących. Zachęcamy do dołączenia do oficjalnego [Discorda Refold][join-link], aby uzyskać dostęp do tysięcy rekomendacji w ponad 45 językach.

### Treści do pasywnego słuchania
Jak już wyjaśniliśmy w [Etapie 0: O zajęciach][stage-0-activities-explained], pasywne słuchanie jest świetnym sposobem zwiększania czasu immersji.

Podcasty i audiobooki najlepiej nadają się do pasywnego słuchania, ale są one też niestety bardzo trudne dla początkujących. Im trudniejsza treść, tym trudniej będzie pozostać na niej skoncentrowanym. Możesz zwiększyć swoje zrozumienie i zaangażowanie, słuchając audio z seriali lub filmów YouTube, które już wcześniej oglądałeś.

Jeżeli chcesz, aby pasywne słuchanie weszło ci w nawyk, to musisz sprawić, aby to słuchanie było łatwe i nie wymagało zbyt wiele wysiłku. Najprostszym sposobem na rozpoczęcie pasywnego słuchania jest włączenie Netflixa lub YouTube na telefonie. Jeśli masz więcej umiejętności technicznych, możesz pobrać samo na telefon samo audio.

Aby uzyskać bardziej szczegółowy poradnik jak skonfigurować narzędzia do pasywnego słuchania, przeczytaj [ten artykuł][passive-listening-detailed].

[join-link]: /join

[join-link]: /join
[nord-vpn]: https://go.nordvpn.net/aff_c?offer_id=15&aff_id=54960&url_id=902
[netflix-tutorial]: https://www.lindsaydoeslanguages.com/the-ultimate-guide-to-netflix-for-language-learning/
[unogs]: https://unogs.com/
[stage-0-activities-explained]: /simplified/stage-0/a/activities-explained
[passive-listening-detailed]: /roadmap/stage-1/a/passive-listening#Make-Listening-Easy
