---
title: "Zawęź skupienie"
roadmapTitle: "Zawęź skupienie"
sort: 1
version: 1.0.0
---

W etapie 2B skupiłeś się na dojściu do poziomu rozumienia, na którym imersja staje się rozrywką. Mając [Poziom 4][level-4] zrozumienia możesz dobrze bawić się w swoim języku docelowym, ale pamiętaj, że wciąż masz mnóstwo braków językowych.

Celem etapu 2C jest dojście do [poziomu 5][level-5] zrozumienia jednej ze sfer przeznaczonych dla native speakerów. Na tym poziomie twój mózg może zidentyfikować i nabyć subtelne aspekty języka.

Osiągnięcie poziomu 5 zrozumienia oznacza, że podświadomie nabyłeś tyle języka ile potrzeba do mówienia i pisania jak native speaker.

Przejście z poziomu 4 do poziomu 5 wymaga bardzo dużo czasu. Możesz skrócić ten czas poprzez skoncentrowanie się na małej sferze języka.

### Wybierz jakąś sferę
Jak mówiliśmy już w Etapie 2B, różne rodzaje treści używają różnych sfer językowych. Sfera fantasy na przykład używa innego słownictwa niż sfera sci-fi.

W Etapie 2B skoncentrowałeś się na rozrywce i podążaniu za swoimi pasjami, więc prawdopodobnie skakałeś ze sfery na sferę. Takie ciągłe skakanie spowalnia postęp ku poziomowi 5, ponieważ przerywa nabywanie języka danej sfery.

Aby przyspieszyć ten proces, zalecamy wybranie jednej sfery do opanowania przed przejściem do nowej sfery. W szczególności zalecamy opanowanie sfery okruchy życia, ponieważ jest ona najważniejsza dla naszego życia codziennego.

Skupiając się na okruchach życia, zaczniesz szybciej nabywać subtelne aspekty języka, dzięki czemu będziesz lepiej przygotowany na Etap 3.

### Przyjemność
Jak zawsze, należy zachować równowagę pomiędzy efektywnością i przyjemnością.

Najlepiej byłoby, gdybyś lubił sferę, na której się skoncentrowałeś. Niestety nie zawsze jest to możliwe. Jeśli znudzisz się jakąś sferą, to spróbuj połączyć ją z jakąś inną sferą, którą lubisz.

Znajdź swoją własną równowagę.

[level-4]: /simplified/stage-2/a/measure-comprehension#Level-4-Story
[level-5]: /simplified/stage-2/a/measure-comprehension#Level-5-Comfortable