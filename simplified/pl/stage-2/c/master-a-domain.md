---
title: "Opanowanie sfery"
roadmapTitle: "Opanowanie sfery"
sort: 2
version: 1.0.0
---

Aby przejść z etapu 2C do etapu 3A, powinieneś mieć [poziom 5][level-5] zrozumienia danej sfery. Przejście z [poziomu 4][level-4] do poziomu 5 jest wyzwaniem, które wymaga kilku zmian w strategii. Omówiliśmy już pierwszą zmianę: zawężenie uwagi do jednej sferze.

Zalecamy jeszcze dwie strategiczne zmiany:
1. Zmień swoją intensywną imersję na jeszcze intensywniejszą imersję.
1. Przestań używać jakichkolwiek podpórek podczas swobodnej immersji

### W pełni intensywna immersja
W tej chwili powinieneś być na poziomie 4 zrozumienia swojej pierwszej sfery językowej, co oznacza, że w miarę bez problemowo nadążasz za fabułami treści, których używasz do imersji. Mając poziom 4, możesz już dobrze bawić się podczas imersji, nawet nie rozumiejąc wszystkich słów w danej treści. Aby osiągnąć poziom 5, musisz jednak podnieść swój standard.

Na etapie 2A, radziliśmy nie spędzać więcej niż 10 sekund na sprawdzaniu każdego słowa w słowniku, ponieważ najskuteczniejsze jest skupienie się na słowach, na które twój mózg jest gotowy. Mając już wysoki poziom zrozumienia i chcąc dostać się do poziomu 5, powinieneś spędzać nawet 30 sekund na sprawdzanie nowych słów i fraz. Zalecamy też, abyś tworzył fiszki Anki dla większości nowych elementów pojawiających się w twojej imersji.

Jeżeli tworzenie fiszek podczas imersji jest dla ciebie zbyt uciążliwe, to zalecamy ci zapisywać zdania i sprawdzać nieznane słowa i zwroty po zakończeniu immersji.

Przysłowia, wyrażenia oraz odniesienia kulturowe lub historyczne są trudniejsze do sprawdzenia niż zwykłe słowa. Często nie znajdziesz ich w słowniku. Jeśli natkniesz się na coś, co wygląda jak powiedzenie lub odniesienie, to zalecamy spędzenie nawet 60 sekund na wyszukanie go w Google i sprawdzenie jego znaczenia. Jeśli uda ci się je zrozumieć, to warto również stworzyć na nie kartę w Anki.

Jeśli nadal nie możesz zrozumieć znaczenia danej frazy po 60 sekundach, to poddaj się i zostaw ją w spokoju. Zrozumienie niektórych odniesień wymaga przeczytania całego artykułu lub wpisu na blogu. Inne odniesienia lub wyrażenia mogą być zbyt niejasne lub trudne do wyjaśnienia. Nie sprawdzaj ich, chyba naprawdę cię one interesują.

### Swobodna imersja bez podpórek
Na tym etapie celem swobodnej immersji jest polepszenie twojej umiejętności słuchania. Pod koniec Etapu 2C powinieneś (bez słowników i bez napisów) rozumieć na poziomie 5 treści przeznaczonych dla Native Speakerów.

Na tym etapie, prawdopodobnie rozumiesz o wiele więcej z czytania niż ze słuchania. Aby to zmienić, powinieneś usunąć napisy ze swobodnej immersji i tym sposobem zmusić swój mózg do rozwinięcia umiejętności słuchania.

Jest to również świetna pora na zaczęcie słuchania czystego dźwięku (podcastów, wywiadów itp.). Twój wysoki poziom zrozumienia powinien pozwolić ci skupić się na danej treści nawet bez kontekstu wizualnego.

Na tym etapie świetne jest też wielokrotne słuchanie danej treści. Słuchając tej samej treści dwa razy, powtórnie usłyszysz słowa, z których zrobiłeś już karty Anki, dzięki czemu od razu zaczniesz utrwalać to słownictwo.

[level-4]: /simplified/stage-2/a/measure-comprehension#Level-4-Story
[level-5]: /simplified/stage-2/a/measure-comprehension#Level-5-Comfortable
