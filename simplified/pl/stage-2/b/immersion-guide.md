---
title: "Przewodnik po Immersji"
roadmapTitle: "Przewodnik po Immersji"
sort: 1
version: "1.0.0"
---

Celem Etapu 2B jest osiągnięcie [poziomu 4 zrozumienia][level-4] treści skierowanych na native speakerów twojego języka docelowego. Na tym poziomie twoja imersja staje się o wiele prostsza i przyjemniejsza.

Według członków naszej społeczności, na [poziomie 4][level-4] zrozumienia imersja staje się samonapędzająca, ponieważ spędzania czasu w języku docelowym zaczyna być rozrywką.

### Wybieranie treści na poziomie średniozaawansowanym
Komiksy i kreskówki zrobione dla dzieci są świetne dla początkujących, ale nie zawierają języka, którym posługują się dorośli. Ponieważ masz już solidne językowe podstawy zrozumienia, oglądanie filmów skierowanych na dorosłych stanie się dla ciebie prostsze.

Zacznij od treści łatwych do zrozumienia.

#### Proste fabuły
Zacznij od czegoś co ma prostą fabułę. Przeciętna komedia romantyczna będzie zwykle miała prostszą fabułę niż serial Sci-Fi o podróżach w czasie i fizyce kwantowej.

#### Kontekst Wizualny
Staraj się oglądać i czytać treści, które *pokazują* fabułę, zamiast po prostu o niej opowiadać. Dużo łatwiej jest nadążać za dialogami telenoweli, gdzie każda reakcja emocjonalna jest mocno przesadna niż nad monotonnym monologiem ze sztuki Szekspira.

#### Prosty Język
Oglądaj treści z prostym językiem i codziennym słownictwem. Łatwiej jest zrozumieć śmieszną historyjkę o codziennym życiu niż polityczną debatę.

### Sfery Językowe
W różnych sferach życia używa się różnych rodzajów języka. Postacie w Wiedźminie albo Władcy Pierścieni mówią inaczej niż postacie w High School Musical. Nazywamy te różne rodzaje języka "sferami".

Na etapie 2B będziesz przeprowadzał immersje z treściami które są dla ciebie interesujące i natkniesz się na wiele różnych sfer. Niektóre słowa i wyrażenia, których nauczysz się w jednej z tych sfer nie będą przydatne w innych sferach. Możesz przyśpieszyć proces budowania zrozumienia poprzez skupienie się na jedynie kilku sferach.

Zalecamy zaczęcie od sfery "okrychy życia". Innymi słowy oglądaj rzeczy o normalnych ludziach z normalnym życiem. Seriale i filmy tej kategorii mają zwykle proste fabuły z mnóstwem wizualnego kontekstu. Używają też języka przydatnego w codziennym życiu.

Pamiętaj, aby zachować równowagę między oglądaniem okruchów życia i tym, co naprawdę cię interesuję.

### Zmaksymalizuj Przyjemność
Przy wyborze jakiejkolwiek treści, stawiaj zawsze rozrywkę na pierwszym miejscu. Znajdź to, co naprawdę cię interesuje. Im lepiej bawisz się podczas immersji, tym więcej się z niej uczysz.

Jeżeli naprawdę nie lubisz sfery okruchów życia, to znajdź jakąś inną ciekawą sferę. Możesz skakać ze sfery na sferę, ile tylko zechcesz. Językowa pasja jest o wiele ważniejsza niż optymizacja efektywności nabywania języka.

### Pokochaj Nieznane
Aby naprawdę dobrze się bawić podczas immersji, przestań martwić się o elementy których jeszcze nie rozumiesz. Wiele osób denerwuje się na każde małe nieznane im słówko, zamiast cieszyć się ze wszystkiego, co rozumieją.

Nie martw się. Z czasem zaczniesz rozumieć więcej.

### Jak dużo immersji potrzebujesz?
Im więcej czasu poświęcisz immersji, tym szybciej nabędziesz swój język docelowy. Jeżeli twój język docelowy jest podobny do polskiego (lub innego języka, którym władasz biegle), zalecamy poświecenie 2-3 godzin twojego dnia imersji. Jeżeli uczysz się języka, który naprawdę różni się od polskiego, spróbuj korzystać z immersji 5+ godzin dziennie.

Może się to wydawać ogromną ilością czasu, ale pamiętaj, że czas ten może być też rozrywką. Możesz oglądać swój ulubiony serial w swoim języku docelowym i tym sposobem łączyć przyjemne z pożytecznym.

### Następny Poziom
Będziesz gotów do przejścia do Etapu 2C, gdy tylko zaczniesz rozumieć nowe treści skierowane na native speakerów twojego języka docelowego na [poziomie 4 ][level-4]. Możesz używać napisów i zatrzymywać się po każdym zdaniu, ale nie używaj słownika.

Niektóre filmy o wiele trudniej zrozumieć niż inne. Aby prawidłowo wykonać ten test, znajdź jakąś treść przeznaczoną dla dorosłych i należącego do sfery, którą już opanowałeś.

Obejrzyj jakiś filmik czy odcinek serialu, którego nigdy wcześniej nie widziałeś. Wciśnij pauzę i przeczytaj napisy. Zadaj sobie następujące pytania (nie korzystając przy tym z pomocy słownika):
1. Czy rozumiesz większość tego zdania?
1. Czy rozumiesz fabułę i nie czujesz się zbyt pogubiony?

Jeśli odpowiedź brzmi "tak”, na oba te pytania to gratulacje! Przejdź do etapu 2C.

[level-4]: /simplified/stage-2/a/measure-comprehension#Level-4-Story

[level-4]: /simplified/stage-2/a/measure-comprehension#Level-4-Story

[level-4]: /simplified/stage-2/a/measure-comprehension#Level-4-Story