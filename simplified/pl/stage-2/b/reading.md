---
title: "Czytanie"
roadmapTitle: "Czytanie"
sort: 2
version: "1.0.0"
---

Jak do dotąd prawdopodobnie czytałeś jedynie napisy w filmach i serialach. Napisy te mają cztery główne zalety:

1. Wizualny element seria lub filmu stwarza dodatkowy kontekst, który znacznie wspomaga zrozumienie.
1. Dźwięk z serialu pozwala ci równocześnie usłyszeć i przeczytać każde słowo, dzięki czemu od razu nauczysz się poprawnej wymowy wszystkich słów.
1. Usłyszane tego, jak napisy są wypowiadane, pomoże ci lepiej przetworzyć strukturę zdań.
1. Napisy są w większości dialogami, więc są łatwiejsze do zrozumienia niż blogi czy książki.

Gdy tylko poczujesz, że zaczynasz czuć się komfortowo z napisami, możesz zacząć czytać bardziej skomplikowane treści.

### Czysty Tekst
Mówiąc "czysty tekst" mamy na myśli tekst pozbawiony elementów wizualnych i audytywnych. Książki, blogi i gazety są przykładami czystego tekstu.

Podczas czytania napisów w filmie, wizualny kontekst z serialu pomaga nam nadążać za historią, nawet jeśli nie rozumiemy wszystkich słów. Czytanie czystego tekstu jest trudne, ponieważ nie ma tam żadnego kontekstu wizualnego. Wszystkie informacje o tym, co się dzieje pochodzą tylko i wyłącznie ze słów na stronie.

Czytanie czystych tekstów nie jest niezbędnym etapem nabywania języka. Osiągnięcie płynności językowej wyłącznie poprzez oglądanie seriali z napisami jest jak najbardziej możliwe. Wiele osób woli jednak czytać książki niż oglądać seriale.

Poniżej wyjaśniamy jak stopniowo poprawiać zdolność czytania.

### Komiksy
Najłatwiej jest zacząć od komiksów. Większość tekstu w komiksach to dialogi, a więc język ten nie będzie zbytnio się różnił od tego języka, którego nauczyłeś się już z seriali.

Komiksy nie mają żadnego dźwięku pomagającego nam w przeprocesowaniu zdania, ale mają za to kontekst wizualny. Są one świętym krokiem pośrednim między napisami i czystym tekstem.

Wiele komiksów łatwo znaleźć w internecie. Wystarczy po prostu wygóglać słowo"webcomics". Dołącz do [Discordu Refold][join-link], aby dowiedzieć się o więcej o komiksach w swoim języku docelowym.

### Lektury Uproszczone
Jeśli czujesz się już gotowy na czysty tekst, to zalecamy rozpoczęcie od lektur uproszczonych. Lektury uproszczone (Readersy) to powieści, które zostały uproszczone dla dzieci lub osób uczących się drugiego języka. Uproszczony język pomaga przezwyciężyć krzywą nauki czystego tekstu.

Po przeczytaniu kilku uproszczonych lektur będziesz o wiele lepiej przygotowany do czytania powieści.

### Książki dla dzieci
Jeżeli z jakiegoś powodu nie jesteś w stanie znaleźć uproszczonych lektur w swoim języku docelowym, lub po prostu nie jesteś nimi zainteresowany, to zalecamy zaczęcie od książek dla dzieci.

Nie daj się zwieść pozorom. To, że dana książka przeznaczona jest dla dzieci, wcale nie oznacza, że jest ona łatwa dla osoby uczącej się drugiego języka. Książki dla dzieci często używają zabawnych i interesujących słów, których prawdopodobnie nie nauczyłeś się czytając filmowe napisy.

Nie zalecamy czytania książek obrazkowych lub książek przeznaczonych dla dzieci w wieku poniżej siedmiu lat, ponieważ język tych książek jest zbyt prosty.

### Blogi
Blogi i artykuły internetowe również są przykładami czystego czytania. Język używany w blogach nie jest uproszczony, ale treść zazwyczaj koncentruje się na jednym temacie. Jeśli już orientujesz się w tym jednym temacie, to z łatwością wywnioskujesz znaczenie większości nieznanych ci jeszcze słów.

### Jak czytać
Czytanie może być intensywne lub swobodne tak jak oglądanie serialu. Zalecamy zaczęcie od czytania powieści w sposób swobodny. Sprawdzaj jedynie te słowa, które musisz i staraj się po prostu skupić się na fabule. Sprawdzenie zbyt wielu słów przerywa płynność czytania i przeszkadza mózgowi chłonąć język.

Istnieje wiele różnych strategii czytania. Jeśli chcesz dowiedzieć się o nich więcej, to przeczytaj [ten artykuł][reading-novels].

[join-link]: /join
[reading-novels]: /roadmap/stage-2/c/how-to-read-a-novel#Reading-Strategies
