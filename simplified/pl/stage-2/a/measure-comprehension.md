---
title: "Pomiar zrozumienia"
roadmapTitle: "Pomiar Umiejętności"
sort: 3
version: "1.0.0"
---

Wiele osób próbuje ocenić swój poziom zrozumienia procentem słów, które rozumieją. Niestety, ten pomiar nie jest zbyt efektywny, zwłaszcza na wyższych poziomach.

Są ku temu dwie przyczyny:
1. Czasami znasz każde słowo w danym zdaniu, ale wciąż nie potrafisz rozgryźć znaczenia tego zdania.
1. Czasami w pełni rozumiesz dane zdanie, nie znając każdego słowa w tym zdaniu.

Stworzyliśmy więc system, dzięki któremu lepiej będziesz mógł ocenić swój poziom zrozumienia.

### Skala zrozumienia
Ta skala obejmuje poziomy zrozumienia od kompletnego zera, do poziomu zrozumienia które mamy w naszym języku ojczystym.

#### Poziom 0: Nic
* Nie rozumiesz zupełnie niczego.

#### Poziom 1: Coś
* Rozpoznajesz pojedyncze słowa.

#### Poziom 2: Fragmenty
* Rozumiesz przynajmniej jedno słowo w prawie każdym zdaniu.

#### Poziom 3: Esencja
* Rozumiesz około połowy słów w danym tekście.
* W pełni rozumiesz znaczenie niektórych zdań.

#### Poziom 4: Fabuła
* Rozumiesz znaczenie większości zdań.
* Rozumiesz co się dzieje, i nadążasz za większością fabuły, ale czasami umykają ci pewne szczegóły lub zdarzenia.

#### Poziom 5: Wygoda
* Rozumiesz praktycznie każde zdanie, ale czasami umykają ci pewne słowa i frazy.
* Często nie rozumiesz żartów i niuansów językowych.
* Musisz naprawdę się skoncentrować, aby pełni wszystko rozumieć.

#### Poziom 6: Automatyzacja
* Rozumiesz wszystko bez najmniejszego wysiłku.

### Poziom zrozumienia ciągle się zmienia
Poziom zrozumienia zawsze będzie zależał od treści, którą oglądasz/czytasz. Możliwe, że rozumiesz kreskówki dla dzieci na poziomie 5, a wiadomości jedynie na poziomie 3.

### Prztestuj swoje zrozumienie
W Refold używamy skali zrozumienia abyś wiedział a którym podetapie nauki jesteś. Na końcu każdego podetapu przygotowaliśmy mały test. Każdy test zawiera instrukcję, wyjaśniającą jak należy go prawidłowo przeprowadzić.

W miarę postępu powinieneś oglądać coraz trudniejsze rzeczy i używać mniej narzędzi wspomagających zrozumienie. Wszystkie nasze testy powinny być przeprowadzone bez słownika. Słowniki sztucznie zawyżają zrozumienie językowe i ukrywają prawdziwą umiejętność językową.

### Następny Poziom
Aby przejść od poziomu 2A do 2B, powinieneś rozumieć filmy i książki dla nastolatków na poziome 3. Pamiętaj, że poziom 3 oznacza, że rozumiesz przynajmniej połowę słów w danej treści.

Nie musisz w pełni rozumieć wszystkich słów. Jeżeli czasami widzisz jakieś słowo i myślisz coś w rodzaju "znam to słowo, ale nie bardzo rozumiem je w tym kontekście", to wciąż liczy się jako zrozumienie.

Przetestuj czy jesteś gotowy do przejścia do etapu 2B oglądając program dla dzieci (wiek 7-14) z napisami w języku docelowym. Wciskaj pauzę po każdym zdaniu i przeczytaj napisy. Wyłącz też wszystkie słowniki, lepiej, żeby cię nie kusiły.

Jeżeli rozumiesz większość słów i niektóre zdania to gratulacje! Jesteś gotowy na przejście do poziomu 2B. Powodzenia!
