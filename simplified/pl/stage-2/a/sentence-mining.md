---
title: "Kopalnia Zdań"
roadmapTitle: "Kopalnia Zdań"
sort: 2
version: "1.0.0"
---

"Wydobywanie zdań" jest procesem, podczas którego znajdujesz nowe słowa w trakcie imersji i przekształcasz te słowa w karty Anki. Nazywamy ten proces “wydobywaniem zdań z kopani” ponieważ słowa są wydobywane ze zdań, w których je znalazłeś, tak jak złoto jest wydobywane z ziemi. Wydobywając zdania, uczysz się słów, które są najważniejsze dla ciebie i dla twojej imersji. Jest to naprawdę efektywny i wspaniały proces budowania słownictwa.

Możesz otworzyć swoją kopalnię, kiedy tylko zechcesz, aczkolwiek wydobywanie zdań będzie niezwykle trudne dla osób niemających jeszcze solidnych fundamentów gramatyki i słownictwa. Zalecamy nauczenie się przynajmniej tysiąca słów przed założeniem własnej kopalni zdań.

### Zdania, nie słowa

Zalecamy dodanie przykładowego zdania do każdej fiszki. Fiszki zawierające jedynie słowo i jego definicję powodują wiele problemów w procesie nauki:

**1. Większość słów ma wiele znaczeń**

Niektóre słowa mają nawet kilkadziesiąt różnych znaczeń. Nauczenie się wszystkich tych znaczeń za jednym nie jest możliwe.

Poprzez wybranie jakiegoś przykładowego zdania możemy zawęzić naszą uwagę i skupić się jedynie na tym znaczeniu, które pojawia się w danym zdaniu. Ograniczając każdą fiszkę do jednego słowa i jednego znaczenia, proces nauki staje się o wiele efektywniejszy.

**2. Trudno zapamiętać słowo bez żadnego kontekstu**

Słowo odizolowane od frazy czy zdania staje się dla nas abstrakcyjne. Trudno zapamiętać abstrakcyjne pojęcia. Dodanie przykładowego zdania pomaga zbudować kontekst dookoła słowa. Zamiast abstrakcyjnego pojęcia mamy teraz zdanie, które pomoże nam z wizualizować nowe słowo.

**3. Słowa nigdy nie są używane bez kontekstu**

Widząc słowo bez żadnego kontekstu, nie masz żadnego pojęcia, jak to słowo jest używane. Przykładowe zdania pomagają w zrozumieniu tego, jak dane słowo wpisuje się w język.

### Jak wybierać dobre zdania

Nie każde zdanie nadaje się do nauki. Mamy dwa główne wymagania, które ułatwią nam proces wybieranie właściwych zdań. Zdania spełniające oba te wymagania nazywamy zdaniami 1T.

**1. Jeden nieznany element**

Dobre zdanie przykładowe powinno mieć tylko jedno nieznane słowo lub strukturę gramatyczną. Jeżeli ma ono dwa lub więcej nieznanych elementów, to nie używaj tego zdania.

**2. Idealne zrozumienie**

Po sprawdzeniu nieznanych słów w słowniku lub po wyszukaniu wyjaśnień niezrozumiałych ci jeszcze struktur gramatycznych całe zdanie powinno nabrać sensu, i stać się stuprocentowo zrozumiałym. Jeżeli wciąż nie rozumiesz zdania po otwarciu słownika, to nie dodawaj tego zdania do swojej kopalni.

### Jak wybierać słowa

Nie każde słowo jest warte zapamiętania. Aby zdecydować, których słów warto się nauczyć, powinieneś odpowiedzieć sobie na następujące pytanie:

1. Czy to słowo będzie użyteczne w codziennych sytuacjach?
1. Czy jest to słowo niezbędne do zrozumienia twojej immersji?
1. Czy widziałeś już to słowo wcześniej? Czy masz wrażenie, że skądś już je znasz?
1. Czy jest ono dla ciebie interesujące?

Jeżeli odpowiedziałeś "tak" na jedno z powyższych pytań to znaczy, że to słowo jest warte zachodu.

### Najlepsza pora na wydobywanie zdań

Intensywna immersja jest najlepszą porą na budowanie swojej kopalni. Podczas tej imersji i tak już musisz się skoncentrować i używać słowników więc z łatwością będziesz zauważać świetne zdania 1T.

Jest wiele metod przekształcania wydobytych zdań w fiszki:

1. Tworzenie fiszek podczas imersji (synchroniczne wydobywanie).
1. Zapisywanie zdań na później i przekształcanie ich w karty dopiero po zakończeniu imersji (wydobywanie asynchroniczne).
1. Tworzenie kart automatycznie za pomocą jakiegoś programu (automatyczne wydobywanie).

Większość osób w Refold wydobywa swoje zdania synchronicznie. Polecamy wypróbowanie tej właśnie metody przed wypróbowaniem innych. Istnieje wiele aplikacji, programów i innych narzędzi, które ułatwiają tworzenie kopalni zdań.

Dołącz do [ Społeczności Refold ][join-link] aby uzyskać więcej rekomendacji, które ułatwią ci w nauce twojego języka docelowego.

### Jak tworzyć fiszki

Mamy do wyboru wiele różnych formatów fiszek. Najłatwiej jest zacząć od prostych kart z tekstem. Fiszki dzielą się na dwie różne kategorie: karty z jednym słowem i karty z całym zdaniem. Obie te kategorie mają swoje wady i zalety. Dowiedz się więcej o formatach fiszek w tym [ filmiku][vocab-vs-sentence-video].

Zalecamy używanie kart z jednym słowem w [Etapie 1][vocabulary-cards], ponieważ na tym poziomie nie znasz jeszcze wystarczającej ilości słów, by rozumieć całe zdania. Dla tych, którzy są już na Etapie 2, zalecamy przejście na karty z całymi zdaniami.

#### Format fiszek:

-   Przód: Zdanie przykładowe
-   Tył: Definicja słowa, którego próbujesz się nauczyć

Jak tylko oswoisz się trochę z system Anki, możesz zacząć tworzyć również karty z dźwiękiem i z obrazkami. Dowiedz się więcej o bardziej zaawansowanych formatach fiszek klikając [ ten link ][advanced-mining].

#### Przykład przebiegu wydobywania zdań

-   Krok pierwszy: Podczas imersji znajdź jakieś zdanie T1.
-   Krok drugi: Zrób kartę i umieść to zdanie na przedniej stronie karty  ![](../../../images/sentence-card-front.png)

-   Krok Trzeci: Umieść definicje niezrozumiałego słowa na tylnej stronie karty  ![](../../../images/sentence-card-back.png)

### Tłumaczenia

Nie zalecamy umieszczania pełnego tłumaczenia zdania na tylnej stronie karty. Każdy język ma inną strukturę i inaczej wyraża pewne pojęcia, więc tłumaczenia nigdy nie będą idealne. Jeżeli zdanie zalicza się do kategorii 1T to powinieneś je rozumieć bez tłumaczenia.

### Ile fiszek potrzebujesz?

Zalecamy przejście przez 10 nowych kart każdego dnia. Możesz nauczyć się więcej jeśli chcesz, ale pamiętaj że robienie zbyt wielu kart w Anki może być przytłaczające.

Każdą nową kartę będziesz musiał powtórzyć siedem razy. Jeżeli przechodzisz przez 10 nowych kart każdego dnia, to po kilku tygodniach będziesz mieć około 70 powtórzeń dziennie.

[join-link]: /join
[vocab-vs-sentence-video]: https://www.youtube.com/watch?v=GLfmKWhLhjk
[advanced-mining]: /roadmap/stage-2/b/advanced-sentence-mining
[vocabulary-cards]: /simplified/stage-1/a/vocabulary#Creating-Your-Own-Deck
